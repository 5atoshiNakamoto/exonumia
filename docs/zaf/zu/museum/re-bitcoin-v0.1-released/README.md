---
supporters: 
    - 
        name: "BitMEX"
        href: "https://blog.bitmex.com/bitmex-grant-translation-of-bitcoin-content-into-african-languages/"
translators: 
    - 
        name: "Happy Mahlangu"
        href: "https://twitter.com/SabeniHappy"
---
# Mayelana: Bitcoin v0.1 ikhishiwe 

ngo Hal Finney [2009/01/11](https://web.archive.org/web/20190712071421/https://www.mail-archive.com/cryptography@metzdowd.com/msg10152.html)

<LanguageDropdown/>

U-Satoshi Nakamoto ubhala athi:

> Kumemezelwa ukukhishwa kokuqala kwe-Bitcoin, uhlelo olusha lwemali ye-
> elekthronikhi olusebenzisa inethiwekhi yontanga ukuvimbela ukusetshenziswa 
> kwemali kabili. Lizimele (uhlelo) ngokuphelele, alinaseva noma igunya elikhulu. 
> Vakashela iwebhusayithi bitcoin.org ukubona izithombe. 
> Thola i-Bitcoin v0.1 ku: http://downloads.sourceforge.net/bitcoin/bitcoin-
> 0.1.0.rar 


Halala kuSatoshi ngalokhu kukhishwa kokuqala (kwehlelo le-Bitcoin). Ngilangazelele 
ukulizama lolu hlelo.

> Ukusakazwa okuphelele kuzoba izinhlamvu zemali ezingama-21,000,000. 
> Izosatshalaliswa kuma-nodi wenethiwekhi lapho enza amabhlogo, inani lisikwe 
> phakathi nengxenye njalo eminyakeni emine. 
> iminyaka emine yokuqala: izinhlamvu zemali eziyizi-10 500,000 eminyakeni 
> emine ezayo: izinhlamvu zemali eziyizi-5 250,000 eminyakeni emine ezayo: 
> Izinhlamvu zemali ezingama-2,625,000 eminyakeni emine ezayo: izinhlamvu 
> zemali eziyi-1,312,500, njalo njalo. 

Kuyaheha ukuthi uhlelo lungenziwa ukuthi livumele kuphela inani elithile eliphezulu 
le-zemali ezake zakhiwe. Ngicabanga ukuthi umqondo ukuthi inani lomsebenzi 
elidingekayo ukukhiqiza uhlamvu lwemali olusha luyoba nzima kakhulu njengoba 
isikhathi siqhubeka.

Inkinga eyodwa esheshayo nganoma ngiliphi ihlelo lwemali olutsha ukuthi ungalikala 
kanjani. Ngisho nokuziba inkinga ebonakalayo yokuthi akekho noyedwa 
ozoyamukela ekuqaleni, kusenobunzima bokuza nempikiswano ezwakalayo 
ngokuvumelana nenani elithile lwezinhlamvu zemali.

Njengokuzivocavoca kwengqondo, cabanga ngamehlo engqondo ukuthi i-Bitcoin 
iyaphumelela futhi iba uhlelo lokukhokha olubusayo lusetshenziswa emhlabeni 
wonke. Ngemuva kwalokho inani eliphelele lemali kufanele lilingane nenani 
eliphelele lawo wonke umcebo emhlabeni. Izilinganiso zamanje eziphelele zomnotho 
wasekhaya womhlaba engiyitholile isukela kuzigidigidi ezili-$100 kuya ku-zigidigidi 
ezi-$300. Ngezinhlamvu zemali eziyizigidi ezingama-20, ezinikeza uhlamvu 
ngalunye inani elingaba yizigidi ezingama-$10.

Ngakho-ke ithuba lokukhiqiza izinhlamvu zemali namuhla ngamasenti ambalwa 
lingahle libe ukubheja okuhle, ngenzuzo ethile efana nezigidi ezili-100 kuye ku-1! 
Noma ngame amathuba okuthi i-Bitcoin iphumelele kulelizinga amancane, kungabe 
ayizigidi ezi-100 ezibhekane nanye? Cabanga ngayo... 

Hal

---------------------------------------------------------------------
The Cryptography Mailing List
Unsubscribe by sending "unsubscribe cryptography" to majord...@metzdowd.com

