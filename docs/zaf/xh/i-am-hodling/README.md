---
translators: 
    - 
        name: "Phakamani Dadlana"
---
# NDISASEZELA UMOYA 

by GameKyuubi [2013/12/18](https://bitcointalk.org/index.php?topic=375643.0)

<LanguageDropdown/>

Bendingayiva nam intsingiselo yesi sihloko ngethuba ndisibhala. Kodwa ngokusihlalutye 
kakuhle, nokwazi le nyo ndifuna ukuyithetha ngoku ndiyasiqonda ukuba sithi ndisajonga 
umoya ukuba ubheka ngaphi na. 
 
Umntu wam usazikhuphile, ixabiso le-Bitcoin liyehla. KUTHENI NDIYINKONYILE EYAM, 
NDINGAYITHENGISI? MAMELA NDIKUXELELE ISIZATHU. 
 
Kungenxa yokuba andingomrhwebi nge-Bitcoin ohlakaniphileyo futhi NAM NDIYAZAZI 
UKUBA ANDINGOMRHWEBI UHLAKANIPHILEYO. Ndiyayiqonda into yokuba abarhwebi 
abahlakaniphileyo bayakwazi ukubona xa i-bitcoin inokubenzela imali futhi bazenzele izigidi 
zerandi ngokulula. 
 
Kunjalo, abarhwebi abangahlakaniphanga uyakubeva besithi HEYI, ZIYABUYA NGOKU, 
NDIZA KUYITHENGISA EYAM I-BITCOIN baphinde bazisole bekhuza umntu umve sele 
ezibuza nokuba YINTONI LE IMBI KANGAKA NDIYENZILEYO, YHINI UKUZIBETHA 
KANGA xa oomakhwekhwetha, IZINTO EZIHLAKANIPHILEYO ZIBONISA 
UBUKRELE-KRELE NOLWAZI OLUNZULU NGOLU HLOBO LORHWEBO ngokusuka 
zingabhuduzeli, zibhayize. Zizole qha zilindele amathole wazo eziwafumene ngokurhweba 
ngobuhlakani. Mna ke andifani nabo bantu. Xa abarhwebi bethenga nam sele ndiphakathi, 
futhi ndiyaxhamla ke ngoku UKUBA BACINGA UKUBA BAQHATHA MNA BAYAPHAZAMA, 
ANDIWENZIWA NJALO.  
 
Abo ubabonayo bebhala kumakhasi onxibelwano besithi YHOO UPHAZAMILE, 
NGOWULISEBENZISILE ELA THUBA. NDAZE NDABENZA UBUDENGE, 
ANDATHENGISA. YHINI UKUZIPHOSANISA NEZIGUBHA. UKUBA NJE KHANGE 
NDILIBAZISE, NGENDISISINHANHA NGOKU. 
 
Kufuneka uthengise xa imarike zezimali zikwimeko embi ukuba uhlakaniphile okanye 
usisidenge esingazinto. Abanye abantu bona bayazibamba ii-bitcoin zabo, balinde.  
 
Kolu hlobo lorhwebo, apho utshayelwa uphele okanye uthathe zonke, abarhwebi benza imali 
xa wena uthe wathengisa. 