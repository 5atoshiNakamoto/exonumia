---
translators: 
    - 
        name: "Phakamani Dadlana"
---
# I-Bitcoin ifana neMidlalo

ngu @thebitcoinrabbi [2021/01/13](https://twitter.com/thebitcoinrabbi/status/1349445548500262916)

<LanguageDropdown/>

Ndinezihlandlo ezininzi ndizama ukucacisa ukuba isebenza njani na i-#bitcoin kwaye 
ayilawulwa endaweni enye njengomdlalo. Ndiye ndafumanisa ukuba kuyabanceda abantu 
abaninzi ukuphendula imibuzo emininzi ebuzwa rhoqo: 
 
Q: Waqalwa ngubani umdlalo we-baseball? 
 
A: Akubalulekanga ukuba waqalwa ngubani lo mdlalo. Nabani ofunayo angawudlala. 
Akukhathaliseki nokuba lo wawuqalayo ufuna ukutshintsha imigaqo yawo okanye ukuzinika 
amanqaku okanye ukwenza enye into. Asinaxesha lazimvo zakhe ngalo mdlalo 
siwuthandayo. 
 
Q: Ulawulwa ngubani lo mdlalo? 
A: Akukho mntu uwulawulayo, thina sasuke sazicingela ukuba masiwudlale. Sonke siyayazi 
imigaqo yawo futhi siyaqinisekisa ukuba iyathotyelwa, kwaye ukuba kukho umntu ofuna 
ukuyaphula, siyamkhupha emdlaleni. Ukuba umntu othile uzinika amanqaku 
angawasebenzelanga, sisuka simshiye apho. 
 
Q: Sazi njani ukuba le migaqo ayinakutshintsha? 
A: Sonke savumelana ngayo ngethuba siqala ukuwudlala, kwaye nabani na ofuna ukudlala 
lo mdlalo uza kuthobela le migaqo, ukuba kukho umntu ofuna ukuyitshintsha, kuza kufuneka 
ayokuzihlalela yedwa. 
 
Q: Akukho mntu unokungena kuwo ngaphandle kwemvume, enze umonakalo? 
A: Yonke into yenzelwa elubala. Ibala ekudlalwa kulo lisemehlweni ethu kwaye namanqaku 
afakwayo abonwa ngumntu wonke. Ukuba umntu wophula imigaqo yokuwudlala, sonke siza 
kumbona size simkhuphe.  
 
Q: Kutheni unexabiso nje? 
A: Sonke sathatha isigqibo sokuba siwudlale, ke ngoko ubalulekile kuthi. Ukuba kukho umntu 
 
 
ofuna ukudlala kufuneka avume ukuba uza kuwamkela la manqaku sele sinawo futhi awazi 
nokuba abala kangakanani na. Kum ixabisekile, ke ngoko inexabiso. Ixabiso ke 
liyaxhomekeka. 
 
Q: Ingaba awunakubhangiswa? 
A: Mhlawumbi, kodwa lo mdlalo udlalwa ngabantu abazonwabisayo babe bengahluphi mntu, 
ke ngoko urhulumente angazama ukuwuvala kodwa akanakuwuphelisa nya, kuba sele 
usaziwa futhi uthandwa ngabaninzi, ke ngoko ukuba uvaliwe kwenye indawo uza kuphinda 
uvumbuluke kwenye.  
 
Q: Ndingangena ndibe yinxalenye yawo? 
A: Yenza nantoni na oyifunayo. Mna ndiwuthanda kakhulu, nawe ungeza uzodlala okanye ke 
uzihlalele endlaleni, thina sibe sisitya.  