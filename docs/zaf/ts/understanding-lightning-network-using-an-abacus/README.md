---
supporters: 
    - 
        name: "HRF"
        href: "https://bitcoinmagazine.com/business/hrf-gifts-4-bitcoin-to-bitcoin-projects"
translators: 
    - 
        name: "Tirhani Mabasa"
        href: "https://twitter.com/TirhaniMabasa"
---
# Ku Twisisa Netiweke ya Rihati hi ku tirhisa Abakhasi

hi Roy Sheinfeld [2018/03/25](https://medium.com/breez-technology/understanding-lightning-network-using-an-abacus-daad8dc4cf4bs)

<LanguageDropdown/>


Ndzi kume mavonelo ma kahle endzhak ka atikili leyi nga hundza, [Lighting Network is the Future of Bitcoin](https://medium.com/@kingonly/the-future-of-bitcoin-3187aefe2746). Hambiswiritano, loko ndzi ri karhi ndzi hlaya mavonelo, swi ve erivaleni eka mina leswaku vanhu van'wana a va twisisi hi ku hetiseka leswaku Netiweke ya Rihati (LN) yi tirha njhani. Eka atikili leyi, ndzi ta ringeta ku komba leswaku nongoti ya LN i yini na tichanele to hakela ta yona hi ku tirhisa abakhasi, handle ko nghena eka swihlawulekisi swa xithekinikali swa masimekiwelo ya LN.

Leyi i abakhasi:

![](./abacus.png)

Sweswi, ehleketa hi [Chanele yo hakela ya LN](https://cointelegraph.com/explained/lightning-network-explained#block-5) tanihi ntabu yin'we ya abakhasi, laha vuhlalu byi nga yimela tibitcoin endzeni ka chanele. Loko Alice na Bob va endla chanele exikarhi ka tona, Alice u diphozita tibitcoin ku suka eka Chayini ya buloko endzeni ka chanele. Eka nkarhi wa sweswi, tibitcoin (xik. 10 bits kumbe 0.00001 BTC) ta Alice. Eka xikombiso lexi, rihlalu rin'wana na rin'wana ri ringan na bit yin'we:

![](./alice-bob-1.png)

Wayere ya abakhasi na chanele yo hakela swi na swihlawulekisi swo fana:

- **Mathlelomambirhi:** ku fana na vuhlalu eka wayere ya abakhasi yi nga famba ku suka eximatsini ku ya exineneni no vuya, tibitcoin ti nga famba ku suka eka Alice ku ya eka Bob no vuya.
- **Vun'winyi:** eka abakhasi, vuhlalu byi nga va eximatsini kumbe exineneni, ku nga ri exikarhi ka wayere. Hi ndlela ya leyo, tibitcoin eka chanele yo hakela ti nga va ta Alice kumbe ta Bob.
- **Leyi nga Cinciki:** hi ndlela leyi vuhlalu byi nga ka byi nga ngeteriwi kumbe ku susiwa eka wayere, Alice na Bob va nga cincana tibitcoin vona, ku fikela eka nhlayo leyi a yi vekiwile loko ku pfuriwa chanele yo hakela. Loko va lava ku cinca nhlayo leyikulu ta ya tibitcoin, va fanele ku endla thiranzakixini ya le ka chayeni yin'wana.

Chanele yo hakela yi langutekisa xileswi endzhaku ka loko Alice a rhumele 2 bits eka Bob:

![](./alice-bob-2.png)

Alice sweswi u na vuhlalu bya 8 naswona Bob u na vuhlalu byi 2. Se, a hi nge Bob na yena u konekete eka LN eka Carol hiku tirhisa chanele yo hakela ya 10 bit:

![](./alice-bob-carol-1.png)

Hi LN, Alice a nga hakela Carol hi ku tirhisa Bob. Eka endlelo ra abakhasi, loko Alice a lava ku rhumela 2 eka Carol, u fambisa vuhlalu byi 2 eka ntambu ya Alice-Bob ku ya exineneni (eka Bob), naswona Bob u fambisa vuhlalu byi 2 eka wayere ya Bob-Carol ku ya exineneni (eka Carol). Yi langutekisa xileswi endzhaku ka loko Alice a rhumele Carol tiits ti 2:

![](./alice-bob-carol-2.png)

I swa nkoka ku vula leswaku loko Bob o pfumela ku nghenelela eka thiranzakixini leyi, a nge amukeli vuhlalu bya Alice handle ko fambisa nhlayo yo ringana ya vuhlalu eka Carol.

Hi ku tirhisa tirhelo ra abakhasi, swa olova ku hlamusela muxaka wa tithiranzakixini ta le handle ka chayeni ya LN hi ku angarhela, ngopfungopfu leswi swilaveko swa chanele yo hakela leswi faneleke ku fikeleriwa ku endlela leswaku ku va na thiranzakixini. Xikombiso, swa olova ku vona hilaha Alice a nga ta ka a nga swi koti ku rhumela Carol vuhlalu byo tlula lebyi Bob a nga byi khomaka. Nakambe, kumbe nkarhi lowu taka a nga kota ku swi endla hi ku tirhisa [AMPs](https://bitcoinist.com/atomic-multi-path-help-bitcoin-become-formidable-payment-instrument/), kambe xitori lexi i xa atikili yin'wanaâ€¦

**Loko u kuma atikili leyi yi pfuna, u nga rivali ku yi phokotelela (tshikelela nkarhi wo leha ku andzisa ku phokotela) na ku yi rhumela van'wana.**