---
translators: 
    - 
        name: "Happy Mahlangu"
        href: "https://twitter.com/SabeniHappy"
supporters: 
    - 
        name: "HRF"
        href: "https://bitcoinmagazine.com/business/hrf-gifts-4-bitcoin-to-bitcoin-projects"
---
# Ukubhanga Kwe-Bitcoin Komphakathi: Izifundo Ezifundwa ku-Bitcoin Beach

ngo Galoy Money [2021/11/10](https://galoy.io/bitcoin-banking-for-communities-lessons-learned-from-el-zonte/)

<LanguageDropdown/>

## Isandulelo

Uguquko olukhulu luvamise ukuvuswa yilabo abasebancane kakhulu nabangenalwazi
lokuthi baqonde ukuthi loku ebafuna ukukwenza kuzohluleka. Nakuba ngingeke ngikwazi
ukucela isizathu zolusha, lapho i-Bitcoin Beach yethulwa, ngiyabonga ukuthi
ngangingakachithi isikhathi esanele ku-Twitter ukuze "ngazi" ukuthi i-Bitcoin ngeke
isetshenziswe abantu ukuthenga inkomishi yekhofi. Ukube senze ucwaningo oluhlakaniphile
noma siqale ngezifundo ezijwayelekile zokungenzeka, besiyobona ubuwula bethu.
Siyabonga iningi lenu manje selingakwazi ukuthola i-El Salvador kumephu ngoba
besiyiziphukuphuku ukuthi sazi kangcono.

Endabeni ye-Bitcoin Beach, iqiniso livame ukungaziwa kunenganekwane. Akekho
owayengacabanga ukuthi umnotho wokuqala we-Bitcoin weqiniso ungathola imvelahpi
endaweni encane yasemaphandleni e-El Salvador. Iholwa umhambi osekhulile
osasebenzisa i-imeyili ye-Earthlink, esebenzisana nomholi womphakathi osemncane wase-
Salvador ongazange aliqede ibanga lesithupha. 

Uma sibheka emuva, umphumela wawusobala: inani labantu elilwa nobumpofu nokuntuleka
kokufakwa kwezimali lalihlale lihloselwe ukubona ukubaluleka kwe-Bitcoin ngaphambi
kwemiphakathi ecebile e-Singapore noma e-Silicon Valley. Kubukeka kufaneleka
ngokwaphezulu - labo abavula indlela yokuqala baqale ngokuhlekisayo bengenakufaneleka
kangangokuthi awukho umphakathi olandelayo odinga ukwethuka.

E-El Salvador, i-Bitcoin iyimali yabampofu futhi ayibaliwe ngokwezimali. Kubantu base-
Salvador abaphila ngobumpofu, izimpikiswano phakathi kwamakhepu emali yedijithali
negolide yedijithali zibonakala zixakile, futhi ngaphandle kokuhambisana okungokoqobo.
Kulabo abadinga i-Bitcoin kakhulu, kuyindlela abathenga ngayo isinkwa sabo sansuku
zonke nokuthi balibulungela kanjani ikusasa. Abasiboni isidingo sokukhetha okukodwa
noma okunye.

Ngakho-ke lapha ngo-2021 sibona isizwe esincane esimpofu sibonisa umhlaba ukuthi i-
Bitcoin ibhalansa kanjani inkundla yabampofu. Siyazi ukuthi i-Bitcoin Beach iwumbono nje.
Kodwa sithemba ukuthi kuzoba yinhlansi evutha umlilo emhlabeni jikelele. Sikumema ukuthi
uvakashele i-El Zonte, futhi usisize ukusabalalisa lo mbono womphakathi we-Bitcoin
Banking (ukubanga kwe-Bitcoin) ovumela ukufakwa kwezezimali emhlabeni jikelele.

– Mike Peterson ([@bitcoinbeach](http://twitter.com/bitcoinbeach))

## Ukusuka Kuphrojekthi Yendawo Kuya Kuthenda Elisemthethweni Eminyakeni Emibili

Iphrojekthi ye-Bitcoin Beach iqale ngombuzo olula nokho olangazelelayo: Singakwazi yini
ukwakha umnotho oyindilingizi osimeme ku-Bitcoin?

Impendulo inguyebo oqinile. Okwaqala njengephrojekthi yomphakathi edolobheni elikude
sekuguquke kwaba yindaba emayelana nabantu abayizigidi eziyisithupha abakhombisa
umhlaba ukuthi i-Bitcoin iyimali.

Kulo mhlahlandlela sihlanganisa izifundo eziyisithupha ezifundwe ukuthuthukisa isikhwama
se-Bitcoin Beach (Bitcoin Beach Wallet) kanye nengqalasizinda yomthombo ovulekile
eyinika amandla. Inhloso yethu ukusiza imiphakathi emhlabeni wonke ukuthi isheshise
ukufunda kwayo nokusebenzisa i-Bitcoin kanye ne-Lightning Network (inethiweki
esheshayo).

## Iyini i-Bitcoin Beach?

Ogwini lwase-Pacific lwase-El Salvador kuhlezi i-El Zonte, idolobhana elincane lokuntweza
emanzini elinabantu abangu-3,000. Izakhamizi zakhona zishiywe ngaphandle ohlelweni
lwamabhange olujwayelekile futhi zibhekane nodlame lwamaqembu ezigelekeqe kanye
nokuntuleka kokufakwa kwezimali amashumi eminyaka. Kule minyaka eyishumi edlule,
iqembu elincane labantu belisebenzela ukuthungela izinguquko futhi libuyisele ithemba ku-El
Zonte.

U-Jorge Valenzuela, u-Roman “Chimbera” Martinez noMike Peterson baqale ukuqhuba
izinhlelo zentsha cishe ngo-2009 ukuze banikeze izingane ze-El Zonte ithuba lokudlala,
ukufunda nokuphupha. Kusuka kukusefa "para todo" (ukusefa kwawo wonke umuntu) kuya
kumakilasi ekhompyutha kuya kumaphrojekthi wesevisi yomphakathi akhokhelwayo,
izinhlelo ziphefumule amathuba amasha endaweni eyake yazwakala sengathi iphelile.

![](./bitcoin-beach-workouts.jpg)

<center v-pre>
<figure>
  <figcaption>UJorge, uChimbera kanye nethimba babeke ukuqina, imfundo kanye nomsebenzi
womphakathi enkabeni yempilo yansuku zonke e-El Zonte. (Umthombo: <a href="https://twitter.com/romanmartinezc/status/1429081008012505091?s=20">Twitter</a>)</figcaption>
</figure>
</center>

Ngo-2019, uMike wathintwa umuntu owayefuna ukusekela izinhlelo zabo ngomnikelo we-
Bitcoin. Nokho, kwakukhona okwakuhlosiwe: umnikelo kufanele usetshenziswe
emphakathini, esikhundleni sokudayiswa ku-fiat (imali kahulumeni). Umgomo kungaba
ukwakha umnotho osimeme oyisiyingi we-Bitcoin lapho abathengisi namalungu omphakathi
bengashintshanisa izimpahla, izinsizakalo kanye nomsebenzi ngama-sats. UJorge noMike
bamukele inselele, futhi i-Bitcoin Beach yazalwa

Kusukela ekuqaleni, kwaba sobala ukuthi le phrojekthi izokuceda imibono engasiyo ebikade
icatshangwa nge-Bitcoin:

1. **I-Bitcoin iyimpahla yokuqagela yabacebile.** Uma ulalela iziteshi zezindaba
zamabhizinisi namasayithi, uzozwa ingxoxo eqhubekayo mayelana nenani, ukuguquguquka,
nokuqhathanisa nezinye izimpahla nokutshalwa kwezimali njengegolide nezitoko. Uzozwa
ukuthi amabhange anikezela kanjani ukuchayeka kumakhasimende awo anenani
eliphakeme. Ongeke ukuzwe ukuthi i-Bitcoin inika amandla kanjani kwezomnotho kwezinye
zezindawo ezimpofu kakhulu emhlabeni.

2. **I-Bitcoin iyisitolo senani, hhayi indlela yokuhwebelana.** Nakuba ukusetshenziswa
kwe-Bitcoin njengesitolo senani kwamukelwa kabanzi, i-Bitcoin njengendlela yokuhwebelana
iyisihloko esiphikisana kakhulu kuze kube namuhla. Isizathu sihamba; "Uma intengo ye-
Bitcoin iqhubeka nokukhula ngesilinganiso samanje, akekho ozofuna ukuyisebenzisa
ezimpahleni nasensizakalweni."

Njengoba iphrojekthi ishintsha embonweni yaba isenzo, ithimba elikhulayo labaxhumanisi
nabafundi be-Bitcoin Beach laqaphela izinkinga i-Bitcoin engazixazulula emphakathini wabo:


1. **Amabhange endabuko awenzi ibhizinisi emiphakathini empofu kakhulu.** I-El
Salvador isohlelweni lwe-US Dollar kusukela ngo-2001, okwenza umkhakha wabo
wezezimali ube ngaphansi kwemithetho yase-US. Izindleko eziphezulu zokuthobela
imithetho ezibekwa yile mithetho zenza amabhange angakuniki ukuphakela abantu
emazweni ampofu. Isibonelo nje lapho umnikazi we[Garten Hotel](https://www.gartenzonte.com/garten) ezama ukumisa
abasebenzi ngama-akhawunti asebhange kanye nediphozithi eqondile, [wafunda ukuthi](https://youtu.be/RhoiOzhuBG4?t=1438)
kuzobiza u-$50 ngenyanga, isisebenzi ngasinye. Lokho kubalelwa ngaphezu kuka-10%
wemali engenayo yanyanga zonke yomuntu osebenza ngeholo elincane.

2. **Ukuthola izinkokhelo ze-emittance kubantu base-El Zonte kuyabiza futhi kudla isikhathi.** Izinkokhelo ezithunyelwa kwamanye amazwe e-El Salvador zenze u-[23% we-GDP yezwe ngo-2020](https://www.cnbc.com/2021/09/09/el-salvador-bitcoin-move-could-cost-western-union-400-million-a-year.html). Kubiza ngaphezu kuka-$3 ezinkokhelweni ukuze othile athole u-$10
elungeni lomndeni phesheya. Ayikho i-Western Union e-El Zonte ngakho kungathatha
amahora nokugibela amabhasi kaningi ukuze izakhamuzi zifike ehhovisi lapho zingathola
khona imali ethunyelwayo. Lokhu kungaphezu kwezinsuku engazithatha ukuze imali ifike e-
El Salvador isuka kumuntu oqale ukudluliswa.

3. **Kunzima ukonga ngaphandle kokufinyelela ohlelweni lwamabhange.** “Ukungabi
nebhange" akuvimbeli nje ukuthi umuntu abe ne-akhawunti yasebhange kuphela. Kuphinde
kubavimbele ekufinyeleleni uhlobo lokutshalwa kwezimali kanye nezimpahla ezingabavikela
ekukhuphukeni kwamandla emali. Umthelela owawungalindelekile wokwethulwa kwe-Bitcoin
kwakuyinani labantu abaqala ukonga ingxenye ebonakalayo yeholo labo okokuqala ngqa
ezimpilweni zabo.

![](./bitcoin-beach-team.jpg)
<center v-pre>
<figure>
  <figcaption>Ithimba le-Bitcoin Beach lizinikele ekusizeni umphakathi walo uthengiselane ngedijithali
ngokusebenzisa i-Bitcoin. (Umthombo: <a href="https://twitter.com/romanmartinezc/status/1401672924092841984?s=20">Twitter</a>)</figcaption>
</figure>
</center>

Ukuze iBitcoin ithuthukiswe ukukhula kwephrojekthi yabo, iqembu laqala ngokusebenza.
Baqala ukungena emphakathini umuntu oyedwa ngesikhathi kunethiwekhi ye-Bitcoin.
Bafunda, bafundisa futhi bazivumelanisa nendlela. Ukufika kwalolu bhubhane ekuqaleni
kuka-2020 kwasebenza njengokusheshisa ukwamukelwa kwe-Bitcoin. Izakhamuzi zase-El
Zonte ezazidinga ukusekelwa zakwazi ukuthola iminikelo ye-Bitcoin ehlinzekwe yiphrojekthi
ye-Bitcoin Beach.

[I-athikili ye-Forbes](https://www.forbes.com/sites/tatianakoffman/2020/07/14/this-el-salvador-village-adopts-bitcoin-as-money/?sh=723af6ac2044) yango-2020 yafaka i-Bitcoin Beach endaweni obala futhi yaqala ukuheha
ukusekelwa abanye abasebenzisi nabembi be-Bitcoin ababefuna ukusiza. Omunye walaba
kwakungu-Nicolas Burtey, umsunguli we-Galoy, ozinikele ukuza e-El Zonte ukuze
athuthukise isikhwama semali esifanelana nezidingo ze-Bitcoin Beach. Kungakabiphi, i-
Bitcoin Beach Wallet yazalwa futhi iphrojekthi ye-Bitcoin Beach yayikhula ngamandla
ekufezeni umbono wayo.

Njengamanje iningi labantu seliyasazi isiphetho sendaba: UMongameli wase-El Salvador
uNayib Bukele umemezele ngoJuni 5, 2021 ukuthi i-Bitcoin izoba ithenda esemthethweni
ezweni. U-Bukele ulandise kuZinkundla ze-Twitter (Twitter Spaces) ukuthi uhulumeni
ugqugquzelwe iphrojekthi ye-Bitcoin Beach nokuthi inhloso yomthetho
kwakuwukuphindaphinda okwenzeka e-El Zonte ezweni lonke. Ubalule ngokuqondile ukuthi
ukufakwa kwezimali kwamalungu ampofu kakhulu omphakathi waseSalvador kwaba
yisisusa esishukumisayo. NgoSepthemba 7 2021, i-La Ley Bitcoin (“uMthetho weBitcoin”)
yaqala ukusebenza. I-Bitcoin Beach selokhu yaba yingxenye eyinhloko yendaba yokutholwa
kwe-Bitcoin emhlabeni jikelele. Ihehe abantu abemba nabasebenzisa i-Bitcoin abavela
emhlabeni wonke abafuna ukubona ukuthi kunjani ukusebenzisa ama-sat ukuthenga
ikhofini, ezifundweni ze-sefu, kanye ne-steki. Sekuphinde kwaba yisibonelo sokuthi eminye
imiphakathi yenze ngokufanayo.

Okubaluleke kakhulu, i-Bitcoin Beach idale umphakathi lapho izingane zase-El Zonte
zingaba namaphipho futhi zakhe ikusasa lazo.
## I-Bitcoin Beach Wallet (Isikwhama se-Bitcoin Beach)

I-Bitcoin Beach Wallet ingumthombo ovulekile wesixazululo sebhange lomphakathi we-
Bitcoin. Eyakhelwe ukuhlangabezana nezidingo zabathengisi namalungu omphakathi e-El
Zonte. Isebenzisa imodeli yokugcinwa okwabelwana ngayo ngama-multisig enikeza ezinye
indlela ezipenene nezitholakalayo.

![](./bitcoin-beach-wallet-soaps.jpg)

<center v-pre>
<figure>
  <figcaption>U-Cristina usebenzisa i-Bitcoin Beach Wallet ukuze athengise izinsipho ezenziwe
ngezandla. Amakhasimende angamkhokhela ngegama lomsebenzisi, ngokuskena i-invoyisi
ocingweni lwakhe, noma ngokuvakashela <a href="https://ln.bitcoinbeach.com/Jackie_Valenzuela">ikhasi lakhe le-invoyisi</a>. (Umthombo: <a href="https://twitter.com/romanmartinezc/status/1446661818735288320?s=20">Twitter</a>)</figcaption>
</figure>
</center>

Ngaphakathi kwe-Bitcoin Beach Wallet, imali eyinhloko ihlanganiswa futhi iphathwe
umphakathi. Lokhu kunikeza izinzuzo kuwo wonke amalungu ngaphakathi komphakathi:

- Amashaneli asheshayo aphethwe amalungu; azikho izindleko zokuvula noma
ukuvala amashaneli.
- Imisebenzi yamahhala nesheshayo ye-intra ledger (ileja langaphakathi) yenziwa
itholakale phakathi komphakathi
- Ukusebenzisa kahle iziphakeli eziku-inthanethi kuwehlisa izindleko ngomsebenzisi
ngamunye uma kuqhathaniswa nokuhlukile kokuthi umthengisi ngamunye abe
neseva yakhe.
- Izindleko zingancishiswa ngokuhlanganisa imisebenzi ye-on-chain

Izici ezengeziwe kuhlelo lokusebenza zisiza imizamo yokusekela umnotho we-Bitcoin
esimeme:

- Ikhono lokukhokha ngekheli le-Bitcoin, i-invoyisi esheshayo noma igama
lomsebenzisi
- Ibhalansi ehlanganisiwe ye-on-chain kanye nokushesha, ebonisa ibhalansi ngama-
Dola nama-sats
- Ilogi yokuthengiselana ibonisa umlando wezinkokhelo phakathi kwabasebenzisi
- Imephu yeselula enobungane ibonisa wonke amabhizinisi endawo amukela
izinkokhelo ezisheshayo
- Abasebenzisi bekheli lewebhu bangabelana ukuze bathole i-Bitcoin kunoma ubani
onesikhwama semali esisheshayo (bona: [ln.bitcoinbeach.com/bitcoinbeach](http://ln.bitcoinbeach.com/bitcoinbeach))

Uma ungathanda ukwakha uhlelo lokusebenza lweselula olungaphambili njenge-Bitcoin
Beach Wallet ungafinyelela inqolobane ye-[galoy-mobile](https://github.com/GaloyMoney/galoy-mobile) ku-GitHub.

Ngaphandle kokuchitha isikhathi, nazi izifundo eziphezulu uGaloy azifunde ngokwakha e-El
Zonte.

## Isifundo sokuthoma: Imfundo Ibalulekile

I-Bitcoin yinto enzima ukuyiqonda. Inqamula isayensi yekhompyutha, ezomnotho, umlando,
i-khriphuthographi, inqubomgomo yezimali nokunye. Ngenhlanhla, othile akadingi ukubamba
i-Bitcoin ngokugcwele ukuze ayisebenzise futhi azuze kuyo. Bangaki abantu abasebenzise i-
fiat impilo yabo yonke abaqonda ngempela ukuthi imali isebenza kanjani?

![](./bitcoin-beach-teaching.jpg)

<center v-pre>
<figure>
  <figcaption>Ukubonisa abantu be El-Salvador ukuthi isetshenziswa kanjani i-Bitcoin kuyinqubo
eqhubekayo ka-Jorge kanye neqembu le-Bitcoin Beach. (Umthombo: <a href="https://twitter.com/romanmartinezc/status/1420951261675929601?s=20">Twitter</a>)</figcaption>
</figure>
</center>

Nawa amathiphu amahlanu okufanele uwacabangele lapho ufundisa umphakathi wakho:

1. **Abahleli bomphakathi bangokhiye kunqubo yokwazisa.** Ukuba nethimba lokwazisa
mathupha kuqinisekisa ukuthi abantu baqala ngendlela elungile. Lokhu kubaluleke kakhulu
emiphakathini lapho i-Bitcoin iveza khona ithuba lokusebenzisa idijithali okokuqala ngqa.
2. **Kusebenza kahle kakhulu ukukhombisa abantu indlela yokusebenzisa i-Bitcoin kunokuba ubatshele ngayo.** Ukusiza abantu ukuthi badawunilode futhi basebenzisane
nesikhwama semali, nokuthi bathumele futhi bamukele ama-sats kusebenza kangcono
kunokuzama ukubaphakela ngemibono.
3. **Fundisa izingane. Bazofundisa abazali babo.** Izingane ze-El Zonte zashesha ukufunda
ukusebenzisa i-Bitcoin. Nabo basiza abazali babo ukuthi bafunde ekhaya.
4. **Ama-ATM e-Bitcoin asiza ukuxhuma amachashazi engqondo phakathi kwe-Bitcoin ne-fiat.** I-ATM ye-Bitcoin ibonakale iyimpahla ewusizo enqubweni yokufundisa. Lapho
abantu bekwazi ukushintshanisa i-Bitcoin esikhwameni sabo semali yeselula ngemali yabo
yasendaweni, bakha ubudlelwano obuqinile nombono we-Bitcoin njengemali.
5. **Siza abantu balindele futhi bahlelele ukuguquguquka kwesikhashana.** Setha
okulindelekile ukuze umphakathi wakho uzilungiselele ukwehla kwenani le-Bitcoin.
Cabangela uhlelo olunxephezela abathengisi ababhalansi ye-akhawunti yehla ngenxa
yokuguquguquka kwentengo ngesikhathi sokuqala sokugibela kuze kube yilapho
ukunethezeka kwabo nge-Bitcoin sekuqinisekisiwe.

Njengoba wakha umphakathi wakho, zinike isikhathi sokuxhumana nokufunda kubantu
base-[Bitcoin Beach](http://bitcoinbeach.com/). Bayimidondoshiya ongakwazi ukuma emahlombe abo. Ukuzinikela
kwabo enkonzweni bekukhona ngaphambi kwe-Bitcoin, futhi kudlula i-Bitcoin. I-Bitcoin
manje isiphenduke indlela abangaletha ngayo ithuba nethemba ngekusasa lase-El Salvador.

## Isifundo sesibili: Umbani uyisisheshi seBitcoin njengeMali

I-Lightning Network (Inethiweki Esheshayo) iyiphrothokholi ebukelwa phansi kakhulu
emhlabeni. Eminyakeni emibili nje edlule bekuyindlela #engenangqondo yokwenza. Manje
isisetshenziswa ngabakwa-McDonalds, i-Starbucks ne-Pizza Hut e-El Salvador. Ukukhula
kwamanodi, namandla okuphatha kwenzeka ngokushesha okukhulu. Umbiko wakamuva
we-Arcane Research "[Isimo Senethiwekhi Yombani](https://www.research.arcane.no/the-state-of-lightning)" unikeza amazwibela kwamanye
amamethrikhi okukhula nokulindelwe.

I-Bitcoin Beach ekuqaleni yasebenzisa ukuthengiselana kwe-on-chain ukusabalalisa i-
Bitcoin emphakathini. Ngenkathi i-on-chain isebenzela izilungiselelo zemfundo futhi idlulisele
ama-sats kumalungu omphakathi, ukulinganiselwa kwayo kwaba isithiyo ekuthuthukeleni
emnothweni oyindilinga.

Abantu base-Salvador babone ukuthi ukusetshenziswa kwe-Bitcoin njengendlela
yokushintshana kunomkhawulo kanjani ngaphandle kwamanethiwekhi amabili afana
nombani:

1. **Izindleko ze-on-chain zazimba eqolo ukuze kube lula ukusetshenziswa kwansuku zonke.**
Izakhamizi zase-El Zonte zidinga ukusebenzisa amadola amancane, njengamasenti
angama-50 ama-pupusa (pupusas).
2. **Ukusebenzisa i-Bitcoin ye-on-chain ekuthengiseni okudayisa kudala “uthuli.”** I-Bitcoin Beach yazibonela mathupha "[inkinga yokuthengiselana ngothuli](https://bitcoin.stackexchange.com/questions/10986/what-is-meant-by-bitcoin-dust)". Imiphumela yokwenziwe engasetshenzisiwe (ama-UTXO) irekhoda ukuthi inani
lihanjiswa kanjani kuchungechunge lwesikhathi. Lapho inani le-UTXO liba ngaphansi
kwezindleko zokuyisebenzisa, i-Bitcoin ibhekwa njengengenamsebenzi "uthuli".
3. **Esimeni sokuthengisa, noma yini engaphansi kokukhokha ngokushesha kudala ukungezwani kokubili kwebhizinisi nomthengi.** I-Bitcoin yakhelwe ukuphepha nokungonakali
kungqimba lokuqala. Ayenzelwanga isivinini nokuphuma kokwenziwayo.

![](./merchant-lightning-payments.jpg)

<center v-pre>
<figure>
  <figcaption>Umbani unika amandla izinkokhelo ezisheshayo, ezisebenziseka kalula nezingabizi
ezidingwa abathengisi endaweni yokudayisa. (Umthombo: Galoy)</figcaption>
</figure>
</center>

Isendlalelo sesibili se-Lightning Network ubuchwepheshe obungaphakamisa uhlelo
lokuthengisa ifa futhi bulethe isithembiso se-Bitcoin njengemali emhlabeni. Abasunguli bethu
babhale ngalokhu embhalweni ka-2020 othi "[Umbani Njengohlelo Lokukhokha Lokudayisa?](https://galoy.io/lightning-as-a-retail-payment-system/)"

I-Lightning Network isebenze njengesisheshisi futhi inike amandla umbono wephrojekthi ye-
Bitcoin Beach. Ngaphandle kwayo, ukusebenzisa i-Bitcoin njengemali e-El Salvador
kungaba nzima futhi kubize kakhulu; kungenzeka ukuthi iphazamise noma okungenani
ibambezele iphrojekthi.

Ukuhlanganiswa kwe-Lightning Network sekuphenduke izigxobo zetafula zanoma yisiphi
isikhwama semali noma izinsizakalo zezezimali ezakhiwa ku-Bitcoin. Ivula amathuba
amakhulu okuthenga okuseduze-kuya-mahhala, okusemhlabeni wonke, kwesikhathi
sangempela, nokungenamvume.

## Isifundo Sesithatu: Ukufundiswa Komthengisi Kuyadingeka Ukuze Kuthuthukiswe Umnotho Wasendaweni Oyindilinga

Ukuma komnotho we-Bitcoin oyindilinga kuveza inkinga "yenkukhu neqanda". Izakhamuzi
zidinga izindawo zokuyisebenzisa, futhi abathengisi badinga amakhasimende
azozisebenzisa. Ukwenza kube lula futhi kufiseleke ukwamukela i-Bitcoin kuyisinyathelo
esibalulekile ekugqugquzeleni ukutholwa komphakathi wendawo.

Umgomo omkhulu uwukwenza ukuthola i-Bitcoin kusheshe, kube lula, futhi kushibhe
kunanoma iyiphi enye imali noma izindlela zokukhokha.

![](./first-merchant.jpg)

<center v-pre>
<figure>
  <figcaption>UMama Rosa (osesithombeni nendodana yakhe uJorge) wayengumthengisi wokuqala e-El
Zonte ukwamukela i-Bitcoin. (Umthombo: <a href="https://twitter.com/romanmartinezc/status/1387105142030352387?s=20">Twitter</a>)</figcaption>
</figure>
</center>

Nakhu okunye ukuzizwisa okulolonge indlela esidizayina ngayo abathengisi:

1. **Ungenzi abathengisi bacabange ngokuguqulwa kwemali.** Yehlisa umthwalo
wengqondo odingekayo ukuze ubale amanani ngokubonisa kokubili amanani edola (noma
imali yendawo) kanye namanani we-Bitcoin kuwo wonke amabhalansi, ama-invoyisi nezikrini
zomlando wokwenziwe.
2. **Nika amandla izindlela eziningi zokuthi abathengisi bakhokhelwe.** Abathengisi
akufanele badale ama-invoyisi okwenziwayo ngakunye. Ngokusebenzisa i-Bitcoin Beach
Wallet, amakhasimende angakhokha ngegama lomsebenzisi, ikhodi ye-QR ephrintiwe,
ekhetha umthengisi kumephu, noma esebenzisa amakhasi we-invoyisi umsebenzisi
ngamunye angabelana ngawo kokuthi ln.bitcoinbeach.com/[igama lomsebenzisi].
3. **Yenza inqubo idinge isikhathi esincane, ukunakwa nokuchofoza.** Ushintsho
lwabathengisi be-El Zonte lufike lapho i-Galoy inika amakhasimende amandla okusetha
inani le-invoyisi. Abathengisi akusadingeki bayeke abakwenzayo ukuze bakhe i-invoyisi.
Bangavele babheke isixwayiso esisefonini yabo ukuze baqinisekise ukuthi inkokhelo
ingenile. I-Bitcoin manje sekulula ukwamukela kunokheshi noma isikweletu.
4. **Dala izikhuthazo zomthengisi ukusiza ukukhuthaza ukutholwa kusenesikhathi.** E-El
Zonte, kwakukhona uhlelo lwe-“cash back" amasonto ambalwa, lapho abathengisi bathola
isiphulelo se-20% ku-Bitcoin yabo. Lolu hlobo lokunyuswa lusiza ukushayela izivivinyo futhi
lukhuthaze ukukhula kwangaphambi kwesikhathi komnotho oyindilinga.

Ungalahlekelwa ukugxila endimeni ebalulekile edlalwa abathengisi ekusekeleni umnotho we-
Bitcoin. Izidingo zabathengisi kumphakathi ngamunye zizohluka, ngakho-ke qiniseka ukuthi
uchitha isikhathi uqonda futhi uziklamele kusenesikhathi.

## Isifundo Sesine: Ulwazi Lomsebenzisi Kufanele Luthuthukiswe Ngaphakathi Kokuqukethwe Komphakathi

I-Bitcoin Beach ikhona emngceleni wokutholwa kwe-Lightning Network. Njengoba uMike
evame ukuthi "Kunezingane ezincane e-El Zonte ezenza ukuthengiselana okuningi ukudlula
labo abasenalwazi elouningi lwe-Bitcoin (OG Bitcoiners)."

Njengoba umnotho we-Bitcoin ukhula, ithimba laqaphela izidingo ezingafinyeleleki kanye
nokusebenza okufiswayo okungasiza ukwenza ukuphila kube lula kubahlali nabathengisi.
Ukuba semphakathini e-El Zonte kunikeze ukuqonda okubalulekile kuNicolas njengoba akha
i-Bitcoin Beach Wallet.

![](./bitcoin-insights.jpg)

<center v-pre>
<figure>
  <figcaption>Ukubuka abantu basebenzisa i-Bitcoin kubathengisi kuyo yonke i-El Zonte kuveze
imininingwane ewusizo yokwakhiwa komkhiqizo nesevisi. (Umthombo: Galoy)</figcaption>
</figure>
</center>

Qaphela: Khumbula ukuthi kubalulekile ukuhlola izinhlelo zakho zokusebenza namasevisi
ngaphakathi komphakathi ezihloselwe wona. Zenzele olwakho ucwaningo.

Ukufundiwe okuyisithupha komsebenzisi ekuhloleni i-Bitcoin Beach Wallet:

1. **Ungakuthathi kalula uxhumano lwe-inthanethi oluqinile.** Ukuthuthukela izindawo
ezinoxhumo olunamabala kungase kudinge ukuthuthukiswa nokubekezelela amaphutha
kuleveli yenethiwekhi ngokuvamile engeke idingeke e-Melika.
2. **Ukungena kohlelo lokusebenza kuveza iwindi elifanele lemfundo.** I-Bitcoin Beach
Wallet inombuzo owakhelwe ngaphakathi ohambisa abasebenzisi ngesingeniso esifushane
se-Bitcoin. Umbuzo ngamunye uklomelisa umsebenzisi ngama-sats ukuze athome kuhle
ekucaleni.
3. **I-Sats iyindinganiso,” kodwa i-USD iseyiyunithi ye-akhawunti.** Abantu bacabanga
ngemali yabo yendawo, hhayi ama-sats, lapho bethoma ku-Bitcoin. Inguquko yokucabanga
ngama-sats ihamba kancane, imali yasendaweni kufanele kube iyunithi ye-akhawunti lapho
iletha umphakathi omusha kunethiwekhi.
4. **Engeza ukusebenzisana okuxhumanisa amakhasimende kubathengisi.** Ithebhu
yemephu ku-Bitcoin Beach Wallet isiza amakhasimende ukuthi athole izindawo lapho
angasebenzisa khona i-Bitcoin. Iphinde inikeze amandla okwenziwayo okusheshayo
nokulula ngokuvumela ikhasimende ukuthi lidale futhi likhokhe ama-invoyisi.
5. **Amanothi okukhokha asiza ekugcineni amarekhodi.** Kokubili amakhasimende
nabathengisi bangazuza ngokukwazi ukungeza amanothi kokwenziwe. Ngokusekelwe
kokufakwayo komphakathi isici siguqukile sisuka kokuyimfihlo (kuleveli yomsebenzisi) ukuze
sabiwe. Manje umthumeli nomamukeli bangakwazi ukubona kokubili inothi elinamathiselwe
kumsebenzi.
6. **Hlala unolwazi lokuthi amafomu okukhokha ombani avela kanjani.** Amafomethi
okukhokha amasha afana nekheli lombani, ama-invoyisi amile kanye ne-BOLT 12 avela
ngesivinini esisheshayo. Ukukhetha ukuthi yiziphi izakhiwo ozozisebenzisa kuzoncika
esimweni sokusebenzisa. I-Bitcoin Beach Wallet ekuqaleni yethulwe ngekhodi ye-QR
ephrintiwe eholela ekhasini le-invoyisi (njenge-ln.bitcoinbeach.com/mamarosa). Amafomethi
amasha manje ayacatshangelwa ukuze kwehliswe ukuklwebhana futhi kuthuthukiswe
ukusebenzisana.

## Isifundo Sesihlanu: Ukugcinwa Komphakathi Kuyibhuloho lokuzigcina wena ngokwakho

Ukuzigcina kuyisimo esifiselekayo sawo wonke umuntu ophethe ingcebo ku-Bitcoin.
Umthetho wokuqala wokugcinwa kwe-Bitcoin uthi "Akuwona okhiye bakho, akuzona
izinhlamvu zemali zakho."

Ukuzigcina ngokwakho akuyona ukuphela kwendlela, futhi akuyona indlela efaneleke
kakhulu eya emiphakathini esemgwaqweni emcabangweni nasekwenzeni ukusebenzisa i-
Bitcoin.

> “Kufanele uthathe izinyathelo ezincane. Uma ubeka zonke lezi zingqinamba ekuqaleni, abantu abasoze bangena kumphakathi. " – UMike Peterson ku [Tales from the Crypt #173](https://open.spotify.com/episode/6jyXUPu4n3nYDi4jbDFYBd?si=gSLNHJpUQk2ASevhiSBz-A)

### Izigaba zokugcinwa kwe-Bitcoin

Amamodeli okugcinwa kwe-Bitcoin ahlala eduze kwengaba ngokungafani nesigaba esilula /
sefihlo. Ngakolunye uhlangothi, une-UX elula, ukufinyelela okulula kwezimali
nokuhlanganiswa kuyo yonke i-fiat
yasebhange. Ngakolunye uhlangothi, unensimbi egxivizwe ngesandla, imishwana yembewu
ehlukanisiwe kanye namamodeli okugcinwa kwamasignesha amaningi adinga izinyathelo
eziningi noma abantu abaningi ukuhambisa izimali.

Izimo ezihlukene zokusetshenziswa zinezimo zinobungozi obuhlukene ebenza
ukuhwebelana kwamukeleke. Isibonelo, ukugcina ingcebo ku-akhawunti yasebhange
ngokuvamile kuthathwa njengokuphephile kunokuhamba nayo njengokheshi esikhwameni,
kodwa ukuphatha imali encane uma uthenge nsuku zonke kunikeza lula.

![](./bitcoin-custody-self-shared-community-1024x384.png)

<center v-pre>
<figure>
  <figcaption>I-Bitcoin Beach Wallet inikeza inketho yokugcinwa okwabelwana ngayo lapho izimali
zingagcinwa khona emphakathini.</figcaption>
</figure>
</center>

Yonke imodeli inenani, inqobo nje uma kokuthoma: isetshenziselwa injongo efanelekile futhi
kwesibili: iqondisa abantu baye kwesokudla njengoba beqongelela umcebo wabo omningi
ku-Bitcoin.

### Ukugcinwa komphakathi: ukukhumbula emuva ezinsukwini zamabhange ezinyunyana

The custody model that we landed on for Bitcoin Beach is what Galoy refers to as “community custody.” It is a multi signature solution where the keys for the funds in cold storage are held by established members of the local community. This model reduces reliance on centralized companies outside of the community while also reducing friction of onboarding members to the network.

### Inothi ekubhangeni komphakathi

Amabhange omphakathi abekhona emhlabeni wonke amakhulu eminyaka. Inhloso yabo
eyinhloko ukusekela izidingo zenhlalo-mnotho zeqembu labantu abanentshisekelo efanayo.
Ngokuvamile intshisekelo eyabiwe igxile endaweni. Izimali eziphethwe amabhange
omphakathi zitholwa futhi zibolekwe kubantu emphakathini ngendlela eqhutshwa
ubudlelwano kunebhange elivamile lomhlaba wonke.

Amabhange omphakathi abaluleke kakhulu emiphakathini efana no-El Zonte ngoba enza
ukuthi izinqumo zithathwe endaweni kucatshangwa ngamalunga omphakathi. Isixazululo sebhange se-Galoy se-Bitcoin sakhelwe ukunika amandla noma yimuphi umphakathi noma isikhungo emhlabeni wonke ukuthi sizihlelele ngale ndlela.

Ukuze uthole ulwazi olwengeziwe mayelana nokuhlangana phakathi kwe-Bitcoin
namabhange omphakathi, bheka umbhalo we-Fulgur Ventures othi [“Indima yeBitcoin yamabhange omphakathi” (The role of Bitcoin community banking)](https://medium.com/@fulgur.ventures/the-role-of-bitcoin-for-community-banking-623068c59882).

### I-Bitcoin Beach Wallet njengebhange lomphakathi le-Bitcoin

Izimali ze-Bitcoin Beach Wallet ziphathwa amalungu ngaphakathi komphakathi, zinikeza
izindlela zokukhokha ezingenazingxabano nezingabizi eziklanyelwe ukusekela umnotho
wendawo.

Nakhu ukuthi kungani ukugcinwa komphakathi kusebenzela i-Bitcoin Beach:

1. **Ukususa ukungqubuzana kuyisinyathelo esibaluleke kakhulu sokudala imiphumela yenethiwekhi edingekayo ukuze kube nokujikeleza emnothweni.** Abantu bayenqaba
ngokwemvelo ukushintsha futhi bayashesha ukwenqaba imibono emisha noma babuyele
emikhubeni emidala. Njengoba uMike Peterson esho engxoxweni yakhe noMarty Bent
ngoJuni 2020: “Kufanele uthathe izinyathelo ezincane. Uma ubeka zonke lezi zingqinamba
ekuqaleni, abantu abasoze bangena ku-mphakathi."
2. **Kungaba nzima ukugcina ngokuvikelekile nangokuthembekile imishwana yembewu emiphakathini ephumelele nesafufusa.** Kubantu abahlala ezindlini ezinephansi
elinobhuqu nezifulelwe ngothayela, azikho izindawo ezivikelekile zokugcina imishwana
yembewu ebhaliwe. Ukusebenzisa imishwana yembewu nakho kuveza izinkinga kubantu
abangakwazi ukufunda noma ukubhala, okuyinto evamile ezingxenyeni eziningi zomhlaba.
3. **Abantu abasebenzisa i-Bitcoin bakhululeka ngayo ngokuhamba kwesikhathi.**
Izakhamizi zase-El Zonte manje zithumela i-Bitcoin nge-Lightning Network nsuku
zonke. Abanye sebeqalile ukunqwabelanisa ama-sats futhi baqongelele ingcebo engaphezu
kwaleyo ababengaba nayo ngamaDola aseMelika. Lona umkhuba okhuthazayo i-Bitcoin
Beach ewusekelayo ngemfundo nokuqeqeshwa mayelana nokuzigcina. Ukuthuthukiswa
kwe-UX kuzoqhubeka nokwenza ukuzigcina kufinyeleleke kakhudlwana kubasebenzisi
abaningi emhlabeni jikelele.

Izixazululo zemithombo evulekile yokugcinwa komphakathi sezivele njengemodeli
ebalulekile yokufaka imiphakathi ku-Bitcoin. Sikholelwa ukuthi bazodlala indima ebalulekile
ekuletheni i-Bitcoin kubasebenzisi abayizigidi eziyizinkulungwane zokuqala.

## Isifundo Sesithupha: Qala Kancane Futhi Wakhe Umfutho Ngaphambi Kokunweba

Kuyajabulisa ukubona ukwanda kwemiphakathi emhlabeni jikelele isebenza ukuxhuma
amadolobha namadolobhakazi kunethiwekhi ye-Bitcoin. I-[Bitcoin Lake](https://twitter.com/LakeBitcoin) e-Guatemala kanye
ne-[Bitcoin Beach Brasil](https://twitter.com/bitcoinbeachbr) yizibonelo ezimbili zakuqala. Abanye abasebenzisi be-Bitcoin baye
baqala ukubiza iTonga ngokuthi "Isiqhingi saseBitcoin" ngemva kokuzwa uhlelo lwe[Lord Fusitu’a](https://twitter.com/LordFusitua) olunezingxenye ezine lokuletha i-Bitcoin ezweni lakhe.

![](./education-roman-1024x768.jpg)

<center v-pre>
<figure>
  <figcaption>Imfundo yomuntu oyedwa iyingxenye eqhubekayo yenqubo yokufaka umphakathi ku-Bitcoin. (Umthombo: <a href="https://twitter.com/romanmartinezc/status/1432898996113133570?s=20">Twitter</a>)</figcaption>
</figure>
</center>

Kulabo abasanda kuqala sizonikeza imibono emibili ebalulekile ekukhuphuleni usuka
embonweni uye emnothweni:

1. **Ukuqala ngomphakathi ochaziwe kusiza ukwakha isisekelo esiqinile.** I-Bitcoin Beach
ihlomule ngokusebenzela umphakathi wezinkulungwane ezintathu owawuhlukaniswe
ngokwendawo kwamanye amadolobhana. Lokhu kugxila okuncane kusivumele ukuthi
sithwebule futhi sizijwayeze ukufunda ngesikhathi sangempela okusilungiselele ukukhula
okunamandla okwalandela.
2. **Ukukhula kwenzeka “kancane kancane, kungazelelwe.”** Lapho uletha umphakathi ku-
Bitcoin, lindela ukuchitha umzamo nesikhathi esiningi ufundisa abantu bokuqala
abangamashumi amahlanu kunenkulungwane elandelayo. Ngenxa yokuthi i-Bitcoin
iyinethiwekhi, kuzosebenza imithetho evamile yemiphumela yenethiwekhi. Ngenhlanhla,
abathuthukisi be-Bitcoin, othisha nezinkampani emhlabeni jikelele benza amathuluzi ukusiza
noma yimuphi umphakathi ukuthi uqalise.

Abantu abaningi baqala ukuzwa nge-Bitcoin Beach ngo-2021, kodwa iphrojekthi
isineminyaka eminingi yenziwa. Ithimba le-Bitcoin Beach elizinikele izinkulungwane
zamahora lifundisa izinto eziyisisekelo, ukuphendula imibuzo kanye nezinkinga zokuxazulula
izinkinga lubaluleke khulu kule phrojekthi. Ngaphandle kwabo, i-Bitcoin Beach ngeke ibe
yindaba yempumelelo oyifundayo namuhla.

### Ukucatshangelwa Kokuqala Ibhange le-Bitcoin

Yakha isisekelo esiqinile neqembu elilungile, ubuchwepheshe nokuqeqeshwa.

![](./team-meeting-1024x768.jpg)

<center v-pre>
<figure>
  <figcaption>Ukucatshangelwa Kokuqala Ibhange le-Bitcoin
Yakha isisekelo esiqinile neqembu elilungile, ubuchwepheshe nokuqeqeshwa.
"Siwumndeni omkhulu onephupho elikhulu." - <a href="https://twitter.com/romanmartinezc/status/1406411850170912769?s=20">@romanmartinezc</a></figcaption>
</figure>
</center>


1. **Hlanganisa iqembu lakho.** Khomba abantu abanomoya, isibindi nothando lokuhola
umphakathi wakho ngoshintsho lwesistimu olumele i-Bitcoin. Kunama-engeli amabili
ayinhloko okufanele acatshangelwe kusukela ekuqaleni:
  - **Ukusebenzelana nomphakathi:** Ukuze uqonde ukuthi leli zinga lokuhlela umphakathi libukeka kanjani, vele ulandele futhi ufunde ku-[Jorge](https://twitter.com/jorgebitcoinES), [Chimbera](https://twitter.com/romanmartinezc), kanye [Mike](https://twitter.com/Bitcoinbeach).
  - **Ubuchwepheshe:** Kunezici eziningi okufanele uzicabangele lapho ukhetha
izixazululo zobuchwepheshe ongakhela kuzo i-Bitcoin Bank. Ukufinyelela kumuntu
ongakuqondisa ngezinqumo eziphathelene nokugcinwa kwe-Bitcoin, indawo yombani
kanye nokuphathwa kokushintjheka, ukusetshenziswa kwesikhwama semali
esishisayo nesibandayo nezinye izici kuzokusiza ubeke isisekelo esiqinile sokukhula.
2. **Thola umthombo wemali.** Ukuthola ukufinyelela kwezimali kuyisinyathelo esibalulekile
sokufaka umphakathi omusha ku-Bitcoin, ikakhulukazi emazweni ampofu lapho izakhamuzi
zingenayo imali eyongiwe noma imali engenayo. Ukuba nemali yokukhokha ngezinto
zokwakha kanye nezinkonzo kuzosiza ukumisa ukusebenza, futhi ukusabalalisa ama-sats
phakathi komphakathi ekuqaleni kuzodingeka ukugqugquzela ukujikeleza emnothweni.
3. **Thola isixazululo sezobuchwepheshe.** Amathuluzi okuhlinzeka ngezinsizakalo
zezezimali ngaphezulu kwe-Bitcoin asavela. Umthombo ovulekile we-Galoy Ingqalasizinda
yebhange ye-Bitcoin iyisixazululo esisodwa esihlose ukwenza kube lula emiphakathini
nasezikhungweni ukuthi zinikeze izinsizakalo zezezimali nge-Bitcoin kanye nombani.
4. **Chaza imodeli yakho yokugcina futhi uhlele ukusethwa kwamasignesha amaningi (multisig).** Ukugcinwa kwezingane kuyisihloko esiyisisekelo esifanele ukunakwa
kwemininingwane nokuqonda kwababukeli bakho. Emiphakathini yabasebenzisi be-Bitcoin
abanolwazi, kunika amandla ukuzibamba kuyadingeka. Uma ufaka abantu
abangabhanganga, ungase unqume ukuthi imodeli yokugcina umphakathi njengaleyo
eyenzelwe i-Bitcoin Beach iyisiqalo esifanele. Noma iyiphi indlela, qiniseka ukuthi uhlela
ukubamba izimali ezibekiwe ngaphakathi kokusethwa kwama-multisig.
5. **Yenza uhlelo lokuqeqeshwa nokusekelwa komphakathi.** Umphakathi we-Bitcoin
uphana ngendlela emangalisayo ngezinto zokufundisa nezinye izinsiza, ngakho bheka bese
ubuza kuqala. Kungase kube khona indawo engcono kune- "Bitcoin Twitter" ukuze
uxhumeke namavidiyo, izindatshana kanye nempahla oyidingayo ukuze uqale ukufaka
umphakathi wakho. Khumbula ukuthi ukusetshenziswa kwe-Twitter kungase kube phansi
kakhulu emiphakathini oyakhela yona.
6. **Yiya emigwaqeni!** Ukufaka umphakathi kwenzeka ngomuntu oyedwa ngesikhathi,
ngokuphumela emphakathini futhi anikeze abantu ithuba lokwamukela nokuthumela ama-
sats abo okuqala.

![](./jorge-bitcoin-beach-el-zonte-1024x768.jpg)

<center v-pre>
<figure>
  <figcaption>Landela u-<a href="https://twitter.com/jorgebitcoinES">Jorge</a> (osesithombeni), u-<a href="https://mobile.twitter.com/romanmartinezc">Chimbera</a> noMike Peterson (@<a href="https://twitter.com/Bitcoinbeach">@bitcoinbeach</a>) ukuze uhlale uxhumekile ohambweni le-El Zonte.</figcaption>
</figure>
</center>

## Isiphetho

Kuyakhuthaza ukubona imiphakathi nezikhungo emhlabeni wonke zisebenza ndawonye
ukuletha i-Bitcoin kubantu bokuqala abasigidi sezigidi. Sithemba ukuthi lo mhlahlandlela
usiza ukusheshisa ukufunda futhi ukhuthaze ingxoxo enhle.

UGaloy uphinde ahlele i-[Adopting Bitcoin: A Lightning Summit e-El Salvador](https://adoptingbitcoin.org/) ngoNovemba
16 kuya ku 18 njengendlela eyengeziwe yokusekela ukutholwa kwe-Bitcoin nokugubha
impumelelo yeqembu le-Bitcoin Beach. Sithobekile ngokuba senkampanini yabantu
abafana noJorge, Chimbera, Mike kanye nabanye abangenakubalwa abaphilise umbono
womnotho oyindilinga we-Bitcoin.

Uma ungathanda ukubona nokusebenzisa ikhodi yethu, imahhala futhi ingumthombo
ovulekile ku-[GitHub](https://github.com/GaloyMoney/).

Ungakwazi futhi ukufinyelela ku-Twitter [@galoymoney](https://twitter.com/GaloyMoney) kanye ne-[Slack
yethu yomphakathi](https://join.slack.com/t/galoymoney-workspace/shared_invite/zt-rvnhsdb5-72AZCD_jzw6_Q05aCs0SgA).