---
translators: 
    - 
        name: "Phakamani Dadlana"
---
# Iphumile i-Bitcoin v0.1

nguSatoshi Nakamoto [2009/01/09](https://web.archive.org/web/20190604064539/https://www.mail-archive.com/cryptography@metzdowd.com/msg10142.html)

<LanguageDropdown/>

Ukubhengezwa kokukhutshwa kokuqala kwe-Bitcoin, uhlobo olutsha lwemali ye-intanethi 
olusebenzisa ubuxhaka-xhaka borhwebo babarhwebi ukuthintela ukuba ingasetyenziswa 
kabini. Ayinaziko linye ilawulwa kulo futhi ayinankqubo yekhompyutha yayo okanye iqumrhu 
eliphetheyo. 
 
Khangela imifanekiso efotwe kwiselula ku-bitcoin.org. 
 
Yiya ku: http://downloads.sourceforge.net/bitcoin/bitcoin-0.1.0.rar 

Ngabasebenzisa u-Windows kuphela abavumelekileyo ngoku. Ikhowudi engu: C++ 
yobuchwepheshe obuvulelekileyo nayo ikhona. 
 
●Iifayile zakho ziqokelele zibe kuluhlu oludityanisiweyo 
●Qalisa i- BITCOIN.EXE 
●Iza kuziqhakamshela ngokwayo kwezinye izitishi zogcino-lwazi 
 
Ukuba ungasigcina sivulekile sisebenza isitishi sogcino-lwazi esizamkelayo sikwazi 
ukuqhakamshelana nezinye, ungabunceda kakhulu bonke ubuxhaka-xhaka 
beekhompyutha ezisetyenziswayo. U-8333 kwidonga lakho lokuzikhusela kufuneka avulwe 
ukwenzela ukuba ezinye izitishi zogcino-lwazi zikwazi ukuqhakamshelana nesi sakho. 
 
Obu buchwepheshe bekhompyutha busaqalwa ke ngoko busalingwa. Asiqinisekanga 
nokuba abuzikuphinda buziqalele ngokwabo na apha ethubeni xa kukho imfuneko, 
nangona ndenze konke okusemandleni ukuqinisekisa ukuba buyakwazi ukukhula bande.  
 
I-bitcoin ungayifumana ngokuthi uyithunyelelwe ngumntu, okanye ngokucofa ku-Options 
wakugqiba ungene ku-Generate Coins ukuze uvule isitishi sogcino-lwazi wenze iibloko. 
Ndikwenze kwalula kakhulu ukunika ubungqina bomsebenzi owenziweyo, ke ngoko 
ekuqaleni nayiphi na ikhompyutha ingakwazi ukuzenzela ezayo ii-bitcoin ngexeshana nje 
elifutshane. Iza kuye isibanzima xa ezinye iingcali esikhuphisana nazo sizenza 
uhlengahlengiso ukwenzela ukuba ukwenza oku kungabi lula. Ii-bitcoin ezenziweyo 
kufuneka zilinde ukuze ziqale zibe neebloko eziyi-120 phambi kokuba kuthiwe zikulungele 
ukuba zingasetyenziswa.  
 
Zimbini iindlela zokusebenzisa imali. Ukuba lo iya kuye ukwi-intanethi, ungafaka idilesi yabo 
ye-IP ngolo hlobo ke uza kuqhakamshelana naye, uze unikwe isitshixo-mfihlo 
sikawonke-wonke esitsha uze uthumele ubhale nomyalezo omfutshane. Ukuba lo iya kuye 
imali uyicimile i-intanethi, ungayithumela kwidilesi yakhe ye-Bitcoin, eyi-hash 
yesitshixo-mfihlo sikawonkewonke ebekunikile. Uza kuyifumana le mali xa ethe waphinda 
wangena kwi-intanethi aza afike kule bloko akuyo. Ingxaki encinci yolu hlobo lokuthumela 
imali kukuba awukwazi ukufaka nomyalezwana omfutshane, futhi ingaphela sele 
iyekawonke-wonke, ingeyomfihlo ukuba idilesi isetyenziswe izihlandlo ezininzi, kodwa 
yindlela eluncedo enokusetyenziswa ukuba nobabini anikwazi ukungena ku-intaneti 
ngexesha elinye okanye lo mntu iya kuye unengxakana yokusebenza kwe-intanethi kule 
ndawo akuyo.

I-bitcoin esele zikhutshiwe ngoku ziyi-21,000,000. Ziza kuthunyelwa kwizitishi ezincinci 
zogcino-lwazi kubuxhaka-xhaka beekhompyutha xa ziqalisa ukwenza iibloko, nexabiso 
lazo liphungulwa ngesiqingatha rhoqo emva kweminyaka emi-4. 
 
iminyaka emi-4 yokuqala: 10,500,000 yee-bitcoins 
iminyaka emi-4 elandelayo: 5,250,000 yee-bitcoins 
iminyaka emi-4 elandelayo: 2,625,000 yee-bitcoins 
iminyaka emi-4 elandelayo: 1,312,500 yee-bitcoins, njl njl... 
 
Xa ziphela, le nkqubo iza kukwazi ukubhatala imirhumo yokwenza iintlawulo ukuba kukho 
imfuneko. Isekelwe kuhlobo lorhwebo nokhuphiswano oluvuleleke kumntu wonke, futhi 
zingabe zikhona nezitishi zogcino-lwazi eziza kwenza iintlawulo simahla.  

Satoshi Nakamoto

---------------------------------------------------------------------
The Cryptography Mailing List
Unsubscribe by sending "unsubscribe cryptography" to majord...@metzdowd.com

