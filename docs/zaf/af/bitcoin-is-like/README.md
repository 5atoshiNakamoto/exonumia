---
translators: 
    - 
        name: "Armand Cronje"
        href: "https://twitter.com/ArmandCronje"
supporters: 
    - 
        name: "HRF"
        href: "https://bitcoinmagazine.com/business/hrf-gifts-4-bitcoin-to-bitcoin-projects"
---

# Bitcoin Is Soos

deur Oleg Andreev [2017/12/10](https://oleganza.com/all/bitcoin-is-like/)

<LanguageDropdown/>

**Bitcoin is soos fisiese kontant:** dit is nie omkeerbaar nie en jy is verantwoordelik vir die hantering daarvan. As jy jou beursie verloor, verloor jy jou geld. Jy kan vir iemand bitcoins gee om dit vir jou te hou, maar dit sal wees soos met enige bank: jy moet hulle vertrou dat hulle nie met jou geld sal weghardloop nie.

**Bitcoin is anders as fisiese kontant:** jy kan soveel stoor as wat jy wil en dit sal geen spasie in beslag neem nie. Jy kan dit oor die draad aan enigiemand stuur. Dit is onmoontlik om te vervals. Jy kan dit nie in een sekonde gee nie: om werklik te verseker dat die transaksie plaasgevind het, moet jy 10-15 minute wag vir die kriptografiese bewys om deur die netwerk geproduseer te word.

**Bitcoin is soos goud:** dit kan nie na willekeur geproduseer word nie, daar is 'n beperkte hoeveelheid daarvan en hierdie hoeveelheid is in ruimte-tyd-kontinuum (meestal tyd) verstrooi. Om 'n paar bitcoins te kry, moet iemand dit vir jou gee, of jy moet dit *myn*. Soos goud is Bitcoin blink: dit lok mense met sy pragtige ingenieurswese, ingeboude kontrakprogrammeertaal, wyse aansporings en libertariese belofte van vryheid van dwang.

**Bitcoin is anders as goud:** die aanbod van Bitcoin word heeltemal vasgestel deur geskeduleerde mynbou (net soveel bitcoins word per uur geskep). Jy het 'n waarborg dat niemand skielik 'n berg goud sal vind of dit op asteroïede sal myn nie. Anders as goud, word die moeilikheidsgraad van Bitcoin aangepas by die mynpogings om die skedule vasgestel te hou. Jy kan al die goud op een dag opgrawe, maar dit sal nooit moontlik wees met Bitcoin nie, maak nie saak hoe vinnig rekenaars ooit sal word nie. Groeiende mynboupogings kan die skedule net effens buig (netwerk pas moeilikheidsgraad aan om 6 blokke per uur te produseer, maar as die netwerk voortdurend groei, kan dit 7-8 blokke per uur produseer).

**Bitcoin is soos 'n bank:** daar is rekenaars, databasisse en transaksies. Databasisse stoor die hele geskiedenis van alle inkomende en uitgaande betalings: wie stuur hoeveel aan wie. Alles is digitaal. Daar is geen kluise met goud of persoonlike depositobokse nie, slegs boekhouding in 'n enkele "grootboek".

**Bitcoin is anders as 'n bank:** almal kan verifieer dat hul databasis dieselfde grootboekdata as almal s'n bevat. Daar is geen bestuurder in beheer daarvan om die grootboek by te werk en seker te maak dat daar nie mee gepeuter word nie. Enige persoon mag soveel rekeninge hê as wat hulle wil en alle rekeninge is anoniem (tensy een sy identiteit self bekend maak). 'n Grootboek stoor nie name nie, slegs saldo's en rekeningnommers. Daar is geen moontlikheid van 'n "fraksionele reserwe" wanneer die bank meer geld uitleen as wat dit werklik het nie. Trouens, daar is geen skuld op bitcoin-grootboek nie: óf jy het geld op jou adres en dit is ten volle joune, óf jy het nie en jy kan dit glad nie gebruik nie. Bitcoin laat ook toe om geld met "kontrakte" te sluit: kriptografiese legkaarte wat ontwerp is om die besluitneming tussen verskeie mense of oor tyd te versprei.

**Bitcoin is soos Monopoly-geld:** munte is abstrakte tokens wat nie aanspraak maak op enige waarde nie. Mense waardeer hulle omdat hulle kies om die speletjie te speel. Trouens, dieselfde geld vir goud of enige ander geld.

**Bitcoin is anders as Monopoly-geld:** daar is 'n beperkte voorraad tokens en niemand kan dit vervals nie. Dit maak hulle 'n goeie kandidaat vir 'n universeel erkende versamelstuk soos goue of silwer munte.

**Bitcoin is soos Git:** in Git ('n verspreide weergawebeheerstelsel) is al jou veranderinge georganiseer in 'n ketting wat deur kriptografiese hutse beskerm word. As jy die nuutste huts vertrou, kan jy al die vorige inligting (of enige deel daarvan) van enige bron af kry en steeds verifieer dat dit is wat jy verwag. Net so, in Bitcoin, word alle transaksies in 'n ketting (*die blokketting*) georganiseer en sodra dit gevalideer is, maak nie saak waar dit gestoor word nie, jy altyd enige stukkie blokketting kan vertrou deur 'n ketting hutse na te gaan wat aan 'n huts wat jy reeds vertrou gekoppel is. Dit maak natuurlik verspreide berging en maklike integriteitkontroles moontlik.

**Bitcoin is anders as Git:** op 'n manier dat almal daarna streef om op 'n enkele tak te werk. In Git kan almal menigde takke hê en vurk en hulle heeldag saamsmelt. In Bitcoin kan mens nie vurke "saamsmelt" nie. Die blokketting is eintlik 'n boom van transaksiegeskiedenisse, maar daar is altyd een grootste tak (wat die waarde het) en 'n paar toevallige mini-takke (nie meer as een-twee blokke lank nie) wat glad nie waarde het nie. In Git maak inhoud meer saak as takke, in Bitcoin maak konsensus meer saak as inhoud.

**Bitcoin is soos Bittorrent:** die netwerk is ten volle gedesentraliseerd, daar is geen enkele "munt" of "bank" nie. Die blokketting is soos 'n enkele lêer op bittorrent: kriptografies geverifieer en oor baie rekenaars gedeel. Elke deelnemer, insluitend mynwerkers, tree op gelyke gronde op. As een deel van die netwerk ontwrig word, kan transaksies deur ander dele vloei. Selfs al gaan die hele netwerk af, word inligting oor transaksies steeds op baie duisende onafhanklike rekenaars gestoor en gaan niemand se geld verlore nie. Wanneer mense weer met mekaar kontak maak, kan hulle voortgaan om transaksies te stuur asof niks gebeur het nie. Beide Bitcoin en Bittorrent kan 'n kernoorlog oorleef omdat inligting nie radioaktief word nie en veilig gerepliseer kan word.

**Bitcoin is anders as Bittorrent:** in plaas van baie onafhanklike "lêers", is daar een lêer wat altyd groei: die blokketting. Boonop, die belangrikste deelnemers: mynwerkers word eintlik beloon vir hul werk met regte geld.

**Bitcoin is soos vryheid van spraak:** elke transaksie is 'n kort publieke boodskap wat uitgespreek kan word, ongeag waar of hoe. As sommige mynwerkers dit hoor, sal hulle dit in die blokketting byvoeg en daardie boodskap sal vir ewig in die geskiedenis wees. Almal sal dit sien en niemand sal dit kan uitvee nie.

**Bitcoin is anders as vryheid van spraak:** om te sê iets kom met 'n koste. Transaksie beweeg munte wat jy moet hê om mee te begin. So nie elke moroon word toegelaat om te skree nie, maar slegs diegene wat 'n verdienstelikheid gehad het om 'n paar munte in die eerste plek te bekom. Mynwerkers kan ook transaksies verwerp as dit strooipos is of nie genoeg fooie bevat nie. Niemand verskaf dus aan iemand vryheid soos “in bier” nie, maar almal probeer op vrywillige basis saamwerk.

**Bitcoin is soos 'n sosiale kontrak:** dit is 'n suiwer kulturele fenomeen. Dit werk soos geld solank mense dit so behandel en die guts het om dit vas te hou en die reëls daarvan te respekteer. Tegnologie is slegs nodig om die nodige loodgieterswerk vir daardie kontrak te voorsien.

**Bitcoin is anders as 'n sosiale kontrak:** dit is nie die soort kontrak wat hulle by skole onderrig nie. Dit is nie buigsaam nie, en dit word nie deur sommige heersers opgelê nie. Dit is 'n feitlik onveranderlike stel reëls wat almal kies om op hulself toe te pas, wat dus bydra tot 'n eenparige konsensus.

**Bitcoin is soos magiese internetgeld:** dit is eenvoudig net.
