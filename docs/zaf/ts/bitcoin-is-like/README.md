---
translators: 
    - 
        name: "Tirhani Mabasa"
        href: "https://twitter.com/TirhaniMabasa"
---

# Bitcoin Yi Fana na

hi Oleg Andreev [2017/12/10](https://oleganza.com/all/bitcoin-is-like/)

<LanguageDropdown/>

**Bitcoin yi fana na khexe ya xiviri:** a yi thleriseleki naswona wena u na vutihlamuleri bya 
ku yi hlayisa. Loko wo lahla walete ya wena, u lahla mali ya wena. U nga nyika munhu 
wun’wana tibitcoin leswaku a ku khomela tona, kambe swi ta fana na bangi yin’wana na 
yin’wana: u fanele ku va tshembha leswaku va nge tsutsumi na mali ya wena. 

**Bitcoin a yi fani na khexe ya xiviri:** u nga yi veka hilaha u tsakelaka hakona naswona a yi 
nge dyi ndhawu. U nga yi rhumela hi tiwayere eka munhu wihi kumbe wihi. A swi koteki ku 
va ku endliwa ta vuxisi. U nge yi nyikeli hi sekende yin’we: ku tiyisisa leswaku thiranzekixini 
yi endlekile, u fanele ku rindza 10-15 wa timinete leswaku ku ta huma vumbhoni bya 
cryptografiki hi netiweke. 

**Bitcoin yi fana na nsuku:** a yi nge makiwi hi ku tsakela, ku na ntsengo lowu pimiweke 
wa yona naswona ntsengo lowu wu hangalakile eka xikalo xa le xibakabakeni lexi 
vuriwaka continuum (nkarhi hi xitalo). Ku kuma tibitcoin wo fanele ku nyikiwa tona hi 
munhu wun’wana, kumbe wena u ti celela tona. Ku fana na nsuku, Bitcoin ya vangama: 
yi koka rinoko ra vanhu vo tala hi vuxongi bya injhini ya rhingi ya yona, ririmi leri 
akeleriweke, tihakelo ta vuthlari na xitshembhiso xa ntshuxeko eka ntshikelelo. 

**Bitcoin a yi fani na nsuku:** mphakelo wa Bitcoin wu na xedulingi leyi vekiweke ya le mayini 
(ku endliwa tibitcoin to karhi hi awara). Wa tshembhisiwa leswaku a ku na loyi a nga 
hlanganaka na ntshava ya nsuku wa biti kumbe ku yi yemba emugodini hi swiribyana swa le 
xibakabakeni, Bitcoin yi fambisana na ku ringeta ku yemba emugodini ku endlela ku fikelela 
xedulu lexi vekiweke. U nga cela nsuku hinkwawo hi siku rin’we, kambe a swi nge koteki hi 
Bitcoin hambi loko khomphyuta yi nga hatlisa njhani. Ku kurisa matshalatshala ya le mayini 
swi nga cinca nyana xedulu xa ku Kula (netiweke yi cinca ku tikeriwa ko humesa tibuloko ta 6 
hi awara, kambe loko netiweke yi ya emahlweni yi tlakuka yi nga ha endla tibuloko ta 7-8 hi 
awara). 

**Bitcoin yi fana na bangi:** a ku na tikhomphyuta, databeyisi na tithiranzekixini. Xitolo xa 
databeyisi xitori hinkwaxo xa tihakelo hinkwato leti nghenaka na leti humaka: I mali a rhumelaka 
mali yo karhi eka mani. Hinkwaswo swi xidijitali. A ku na malwangu ya maribye ya 
nsuku kumbe mabokisi yo endla kona diphoziri, ku na nhlayelo wa tibuku ta tilami 
wun’we ntsena eka “leja”. 

**Bitcoin a yi fani na bangi:** hinkwavo va nga tiyisisa leswaku databeyisi ya vona yi na 
databeyisi yo fana na ra van’wana. A ku na mufambisi loyi a tirhanaka na ku antswisa leja 
na ku vona leswaku a yi onhiwi. Munhu wun’wana na wun’wana a nga va na tiakhawunti to 
tala hilaha a rhandzaka naswona tiakhawunti hinkwato ti va ta xihundla (handle ka loko 
munhu a tipaluxa hi yexe). Leja a yi hlayisi mavito mo tala, ntsena tibalansi na tinomboro ta 
akhhawuntii. A swi koteki leswaku ku va na “masalelwa” loko bangi yi lombisa mali yo tala 
ku tlula leyi nga kona. Kahlekahle, a ku na swikweleti eka leja ya bitcoin: loko u ri na mali eka adirese ya wena naswona yi ri ya wena hinkwayo, kumbe u ri hava naswona u nga koti ku yi tirhisa hinkwayo. Nakambe, Bitcoin yi ku pfumelela ku khiyela mali hi 
“mintwanano”: phazili ya cryptografiki yi endleriwe ku hangalasa matekiwelo ya swiboho 
exikarhi ka vanhu vo hambanahambana kumbe hi nkarhi. 

**Bitcoin yi fana na mali ya Monopholi:** tikhoyini i tithokene to yimela leti nga ri ki na nkoka. 
Vanhu va veka nkoka eka tona hikuva va hlawula ku tlanga ntlangu lowu. Kahlekahle, swa 
fana na le ka nsuku kumbe mali yin’wana. 

**Bitcoin a yi fani na Monopholi:** ku na mpimo wa mphakelo wa tithokene naswona swa 
koteka ku endla ta vuxisi. Leswi swi vula leswaku ti le ka xiyimo xa kahle ku va yi 
amukeliwa emisaveni hinkwawo ku hlengeletiwa ku fana na tikhoyini ta nsuku na silivhere.

**Bitcoin yi fana na Git:** eka Git (muxaka wa sisteme yo lawula vuhangalasi) ku cinca 
hinkwako ku lulamisiwa eka nketani leyi nga sirheleriwa hi tihexe ta cryptografiki. Loko u 
tshembha hexe ya nkarhi wa sweswi, u nga kuma mahungu hinkwawo ma nkarhi lowu nga 
hundza (kumbe xiphemu xa yona) ku suka eka xihlovo xihi kumbe xihi no tiyisisa leswaku 
hi leswi u nga swi langutela. Swiritano, eka Bitcoin, tithiranzekixini hinkwato ti lulamisiwa 
eka nketani ya buloko (the blockchain) naswona loko se ti tiyisisiwile, hambi kwihi laha ti 
nga va ka ti hlayisekile kona, u ta tshembha phisi yin’wani na yin’wana ya nketani ya 
buloko hi ku cheka nketani ya tihexe leti yi hlanganisaka na hexe leyi se u yi tshembhaka. 
Leswi swi olovisa vuhlayiselo bya vuhangalasi na ku cheka ko olova. 

**Bitcoin a yi fani na Git::** hi ndlela ya ku munhu wun’wana na wun’wana u lava ku tirha eka 
rhavi rin’we. Eka Git munhu wun’wana na wun’wana a nga va na marhavi na foroko na ku 
ma hlanganisa siku hinkwaro. Eka Bitcoin munhu a nge “hlanganisi” tiforoko. Buloko ya 
tiketani i nsinya wa matimu ya tithiranzekixini, kambe ku tshama ku ri na rhavi rin’we 
lerikulu (leri nga na nkoka) na swirhava-rhavana swin’wana swo nghenelela (a swi hundzi 
buloko yin’we-timbirhi hi ku leha) leswi nga riki na nkoka. Eka Git vundzeni i bya nkoka ku 
tlula marhavi, eka Bitcoin ku pfumelelana i ka nkoka ku tlula vundzeni.

**Bitcoin yi fana na Bittorrent:** netiweke yi le ka ndzhawu yin’we, a ku na “minti” kumbe 
“bangi” na yin’we. Buloko ya tiketani yi fana na fayili yin’we eka bittorrent: leyi nga 
tiyisisiwa xicryptografiki naswona yi aviwa eka tikhompyuta to tala. Mungheneleri 
wun’wana na wun’wana, ku katsa na van’watimayini leswaku va tirha ku ringana. Loko 
xiphemu xin’we xa netiweke xi kavanyateka, tithiranzekixini ti nga khulukela eka swiphemu 
swin’wana. Hambiloko netiweke hinkwayo yi nga wa, mahungu hi tithiranekixini ta ha 
hlaisiwa eka tikhomphyuta ta le thlelo ta magidi naswona ku hava loyi a nga lahlekeriwaka 
hi mali. Loko vanhu va koneketana nakambe, va nga ya emahlweni va rhumelana 
tithiranzekixini onge a ku hunmelelanga nchumu. Hinkwaswi swa Bitcoin na Bittorrent swi 
nga pona hambi ko va na nyimpi ya nyutliliya hikuva mahungu a ma vi radioactivhi 
naswona ma nga endliwa hi ku fana. 

**Bitcoin a yi fani na Bittorrent:** handle ka “tifayili” ta le thlelo, ku na fayili yin’we leyi 
tshamelaka ku kula: nketani ya buloko. Nakambe, mungheneleri wa nkoka ngopfu: 
van’watimayni va vuyeriwa eka ntirho wa vona hi mali ya xiviri. 

**Bitcoin yi fana na ntshuxeko wa mbulavulo:** thiranzekixini yin’wana na yin’wana I 
mahungu yo koma ya mani na mani lama ya nga vuriwaka hambi kwihi kumbe kwihi kumbe 
njhani. Loko van’watimayini va yi twa, va ta yi ngetela eka nketani ya tibuloko naswona 
leswak mahungu ma ta tshama ma ri matimu. Munhu wun’wana na wun’wana u ta yi vona 
naswona ku hava loyi a nga yi sulaka. 

**Bitcoin a yi fani na ntshuxeko wa mbulavulo:** ku vula leswaku ku hava xa mahala. 
Thiranzekixini yi fambisa tikhoyini leswaku leti u faneleke ku sungula hi tona. Kutani a hi 
hinkwavo va nga baka huwa, kambe ntsena lava nga na mpfumelelo wo kuma tikhoyini to 
karhi emasunguleni. Nakambe, van’watimayini va nga ala thiranzekixini loko yi nga ri na 
mpfumelelo kumbe yi nga ri na malo yo ringana. Kutani a ku na loyi a nyikelaka hi 
ntshuxeko tanihi “biya”, kambe un’wana na un’wana wa ringeta ku tirhisana hi ku 
tinyiketela. 

**Bitcoin yi fana na ntwanano wa rixaka:** I ntolovelo wa ndhavuko. Yi tirha ku fana na 
mali ntsena loko vanhu va yi tekisa sweswo naku va na xivindzi xo yi khomelela na ku 
hlonipha milawu ya yona. Thekinoloji ya laveka ntsena ku nyika hi ntwanano wa ntirho wa 
pulambingi. 

**Bitcoin a yi fani na ntwanano wa vaaki:** a hi kondiraka leyi dyondzisiwaka eswikolweni. 
Ya vevuka hi matirhelo, naswona a yi bohelerisiwi hi milawu yo karhi. Kahlekahle i ntlawa 
wa milawu leyi un’wana na un’wana a nga ti hlawulelaka yona, kutani ku ngeteriwa hi ku 
twanana ko hetiseka. 

**Bitcoin yi fana na masalamusi ya mali ya ka inthanete:** hi ku olova hi yona. 
