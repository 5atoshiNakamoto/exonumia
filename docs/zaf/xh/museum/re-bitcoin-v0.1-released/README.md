---
translators: 
    - 
        name: "Phakamani Dadlana"
---
# Umba: Ukukhutshwa kwe-Bitcoin v0.1

nguHal Finney [2009/01/11](https://web.archive.org/web/20190712071421/https://www.mail-archive.com/cryptography@metzdowd.com/msg10152.html)

<LanguageDropdown/>

USatoshi Nakamoto wabhala wathi: 

> Ukubhengezwa kokukhutshwa kokuqala kwe-Bitcoin, uhlobo olutsha lwemali ye-intanethi 
> olusebenzisa ubuxhaka-xhaka borhwebo babarhwebi ukuthintela ukuba ingasetyenziswa 
> kabini. Ayinaziko linye ilawulwa kulo futhi ayinankqubo yekhompyutha yayo okanye iqumrhu 
> eliphetheyo. 
> 
> Khangela imifanekiso efotwe kwiselula ku-bitcoin.org. 
> 
> Yiya ku: http://downloads.sourceforge.net/bitcoin/bitcoin-0.1.0.rar 

Sikuqwabela izandla Satoshi, ngokukhupha ubuxhaka-xhaka obutsha bokurhweba 
nge-bitcoin. Ndiyathemba ukuba buza kuba luncedo kakhulu. 

> I-bitcoin esele zikhutshiwe ngoku ziyi-21,000,000. Ziza kuthunyelwa kwizitishi ezincinci 
> zogcino-lwazi kubuxhaka-xhaka beekhompyutha xa ziqalisa ukwenza iibloko, nexabiso 
> lazo liphungulwa ngesiqingatha rhoqo emva kweminyaka emi-4. 
> 
> iminyaka emi-4 yokuqala: 10,500,000 yee-bitcoins 
> iminyaka emi-4 elandelayo: 5,250,000 yee-bitcoins 
> iminyaka emi-4 elandelayo: 2,625,000 yee-bitcoins 
> iminyaka emi-4 elandelayo: 1,312,500 yee-bitcoins
> njl njl... 

Siyayibona nento yokuba obu buchwepheshe benziwe ngendlela eyenza ukuba bukhuphe 
inani eliqingqiweyo lee-bitcoins. Inokuba injongo yoku kukuba umsebenzi ekufuneka umntu 
awenze xa eza kwenza i-bitcoin entsha uza kuya usiba nzima ngokuhamba kwexesha.  

Ingxaki engamandla ngemali efikayo entsha kukuyibeka ixabiso. Nangona nayo ingxaki 
yokuba abantu bezakuqala babemathidala ngayo, akululanga ukucacisela abantu ngexabiso 
ekugqitywe kulo ngemali entsha engekabekwa xabiso.  

Masikhe sithi i-Bitcoin iye yakwazi ukufumana udumo yaze yayiyona imali isetyenziswayo 
kwihlabathi liphela. Ixabiso lee-bitcoin zonke ezikhoyo kufuneka lilingane nexabiso 
lobutyebi obukhoyo kwihlabathi. Iinkcukacha-manani ezikhoyo ngokwangoku zithi ubutyebi 
bamakhaya edibene wonke kwihlabathi buphakathi kwe-$100 trillion ne-$300 trillion. Xa 
kukho ii-bitcoin ezizigidi ezingama-20, lo nto yenza ukuba i-bitcoin inye ixabise imali eyi-$10 
million. 

Ke ngoku ungazuza lukhulu ukuba ungaqalisa ukuvelisa ii-bitcoin namhlanje ube ungachithi 
namali ingako ukwenza lo msebenzi, amathuba okuphumelela ayi-100 million lize libe yi-1 
elinokubangela ukuba ungaphumeleleli. Nokuba amathuba okuba uphumelele ngolu hlobo 
mancinci, kodwa ingaba okuphumelela ayi-100 million kweliyi-1 lokungaphumeleli? 
Khawuyihlafune naweâ€¦ 

Hal

---------------------------------------------------------------------
The Cryptography Mailing List
Unsubscribe by sending "unsubscribe cryptography" to majord...@metzdowd.com

