---
translators: 
    - 
        name: "Armand Cronje"
        href: "https://twitter.com/ArmandCronje"
supporters: 
    - 
        name: "Undisclosed #1"
---
# Bitcoin-bankdienste vir gemeenskappe: lesse geleer uit Bitcoin Beach

deur Galoy Money [2021/11/10](https://galoy.io/bitcoin-banking-for-communities-lessons-learned-from-el-zonte/)

<LanguageDropdown/>

## Voorwoord
Revolusionêre verandering word gewoonlik aangewakker deur diegene wat te jonk en naïef is om te verstaan dat hul onderneming gedoem is om te misluk. Hoewel ek nie die verskoning van die jeug kan eis nie, toe Bitcoin Beach bekendgestel is, het ek gelukkig nog nie genoeg tyd op Twitter spandeer om te "weet" dat Bitcoin nooit deur mense gebruik sal word om 'n koppie koffie te koop nie. As ons die verstandige navorsing gedoen het of met standaard lewensvatbaarheidstudies begin het, sou ons ons dwaasheid besef het. Gelukkig kan meeste van julle nou El Salvador op 'n kaart vind, want ons was te dom om van beter te weet.

In die geval van Bitcoin Beach is die waarheid dikwels vreemder as fiksie. Niemand sou kon dink dat die eerste ware Bitcoin-ekonomie sy ontstaan in 'n klein plattelandse dorpie in El Salvador sou vind nie. Gelei deur 'n middeljarige uitgewekene wat steeds Earthlink-e-pos gebruik, saam met 'n jong Salvadoraanse gemeenskapsleier wat skaars graad 6 voltooi het.

In retrospek was die uitkoms voor die hand liggend: 'n bevolking wat sukkel met armoede en 'n gebrek aan finansiële insluiting, was altyd bestem om die waarde van Bitcoin voor ryk gemeenskappe in Singapoer of Silicon Valley te sien. Dit lyk goddelik gepas – diegene wat die eerste pad geplavei het, het so lagwekkend ongekwalifiseerd begin dat geen gemeenskap wat volg geïntimideer hoef te voel nie.

In El Salvador is Bitcoin die geld van die armes en die wat finansieel uitgesluit is. Vir Salvadorane wat in armoede leef, lyk die debatte tussen die digitale goud en digitale kontantkampe uit voeling en sonder praktiese relevansie. Vir diegene wat Bitcoin die meeste nodig het, is dit beide hoe hulle hul daaglikse brood koop en hoe hulle vir die toekoms spaar. Hulle sien geen behoefte om die een of die ander te kies nie.

So hier in 2021 sien ons 'n klein verarmde nasie wat die wêreld wys hoe Bitcoin die speelveld vir die armes gelykmaak. Ons weet Bitcoin Beach is net 'n glimp. Maar ons hoop dit sal die vonk wees wat brande regoor die wêreld aan die gang sit. Ons nooi jou uit om El Zonte te kom besoek en ons te help om hierdie visie van gemeenskaplike Bitcoin-bankdienste te versprei wat finansiële insluiting regoor die wêreld moontlik maak.

– Mike Peterson ([@bitcoinbeach](http://twitter.com/bitcoinbeach))

## Van plaaslike projek tot wettige tender in twee jaar
Die Bitcoin Beach-projek het begin met 'n eenvoudige dog aspirasievraag: Kan ons 'n volhoubare sirkulêre ekonomie op Bitcoin bou?

Die antwoord is 'n klinkende ja. Wat begin het as 'n gemeenskapsprojek in 'n afgeleë dorp, het ontwikkel in 'n storie oor ses miljoen mense wat aan die wêreld wys dat Bitcoin geld is.

In hierdie gids dek ons ses lesse wat geleer is met die ontwikkeling van die Bitcoin Beach-beursie en die onderliggende oopbron-infrastruktuur wat dit aandryf. Ons doel is om gemeenskappe regoor die wêreld te help om hul eie leer en aanvaarding van Bitcoin en die weerlignetwerk (Lightning Network) te versnel.

## Wat is Bitcoin Beach?
Aan die Stille Oseaan-kus van El Salvador sit El Zonte, 'n klein branderplankrydorpie met 'n bevolking van 3 000. Sy inwoners is uit die tradisionele bankstelsel gelaat en worstel al dekades lank met bendegeweld en 'n gebrek aan finansiële insluiting. Oor die afgelope tien jaar het 'n klein groepie individue gewerk om verandering aan te wakker en hoop terug te bring na El Zonte.

Jorge Valenzuela, Roman "Chimbera" Martinez en Mike Peterson het omstreeks 2009 jeugprogramme begin bestuur om El Zonte se kinders die geleentheid te gee om te speel, te leer en te droom. Van branderplankry "para todo" (branderplankry vir almal) tot rekenaarklasse tot betaalde gemeenskapsdiensprojekte, die programme het nuwe moontlikhede ingeblaas in 'n plek wat eens soos 'n doodloopstraat gevoel het.

![](./bitcoin-beach-workouts.jpg)

<center v-pre>
<figure>
  <figcaption>Jorge, Chimbera en span het fiksheid, opvoeding en gemeenskapsdiens in die middel van die daaglikse lewe in El Zonte geplaas. (Bron: <a href="https://twitter.com/romanmartinezc/status/1429081008012505091?s=20">Twitter</a>)</figcaption>
</figure>
</center>

In 2019 is Mike genader deur 'n individu wat hul programme deur 'n bitcoin-skenking wou ondersteun. Daar was egter 'n vangplek: die skenking moet binne die gemeenskap bestee word, in plaas daarvan om in fiat te verkoop. Die doel sou wees om 'n volhoubare sirkulêre Bitcoin-ekonomie te skep waar handelaars en gemeenskapslede goedere, dienste en arbeid vir sats kan ruil. Jorge en Mike het die uitdaging aanvaar, en Bitcoin Beach is gebore.

Dit was van die begin af duidelik dat hierdie projek vooropgesette denkbeelde oor Bitcoin sou uitdaag:

1. **Bitcoin is 'n spekulatiewe bate vir die rykes.** As jy inskakel op besigheidsnuuskanale en -webwerwe, sal jy konstante bespreking oor prys, wisselvalligheid en vergelyking met ander bates en beleggings soos goud en aandele hoor. Jy sal hoor hoe banke blootstelling aan hul hoënettowaarde-kliënte bied. Wat jy nie sal hoor nie, is hoe Bitcoin ekonomiese bemagtiging in sommige van die armste dele van die wêreld moontlik maak.
2. **Bitcoin is 'n stoor  van waarde, nie 'n ruilmiddel nie.** Terwyl Bitcoin se nut as 'n stoor  van waarde wyd aanvaar word, is Bitcoin as 'n ruilmiddel 'n hewige betwiste onderwerp tot vandag toe. Die rasionaal lui; "As die prys van bitcoin teen die huidige tempo aanhou groei, sal niemand dit ooit op goedere en dienste wil spandeer nie."

Soos die projek van idee na aksie verander het, het die groeiende span Bitcoin Beach-koördineerders en studente kennis geneem van die probleme wat Bitcoin vir hul gemeenskap kan oplos:

1. **Tradisionele banke doen nie sake in die armste gemeenskappe nie.** El Salvador is sedert 2001 op die Amerikaanse dollarstelsel, wat hul finansiële sektor onderworpe maak aan Amerikaanse regulasies. Die hoë koste van nakoming wat deur hierdie regulasies opgelê word, ontmoedig banke om voorsiening aan mense in armer lande te verskaf. Toe die eienaar van [Garten Hotel](https://www.gartenzonte.com/garten) byvoorbeeld probeer het om werknemers met bankrekeninge en direkte deposito in te stel, [het hy geleer](https://youtu.be/RhoiOzhuBG4?t =1438) dit sal $50 per maand, per werknemer kos. Dit kom neer op meer as 10% van die maandelikse inkomste van 'n persoon wat op minimum loon werk.
2. **Dit is duur en tydrowend om betalings aan mense in El Zonte te kry.** Oorgrensbetalings na El Salvador het in 2020 [23% van die land se BBP uitgemaak](https://www.cnbc.com/2021/09 /09/el-salvador-bitcoin-move-could-western-union-400-million-a-year.html). Dit kos meer as $3 in fooie vir iemand om $10 van 'n familielid in die buiteland te ontvang. Daar is geen Western Union in El Zonte nie, so dit kan ure en veelvuldige busritte neem vir inwoners om by 'n kantoor uit te kom waar hulle die oorbetaling kan ontvang. Dit is bykomend tot die dae wat dit kan neem vir die geld om in El Salvador aan te kom van die persoon wat die oordrag geïnisieer het.
3. **Dit is moeilik om te spaar sonder toegang tot die bankstelsel.** Om "ongebank" te wees, verhoed nie net dat iemand 'n bankrekening het nie. Dit sluit hulle ook uit van toegang tot die tipe beleggings en bates wat hulle teen inflasie kan beskerm. 'n Onverwagte impak van die bekendstelling van Bitcoin was die aantal mense wat vir die eerste keer in hul lewens 'n betekenisvolle deel van hul inkomste begin spaar het.

![](./bitcoin-beach-team.jpg)
<center v-pre>
<figure>
  <figcaption>Die Bitcoin Beach-span het hulself daaraan toegewy om hul gemeenskap te help om digitaal transaksies te maak met die gebruik van Bitcoin. (Source: <a href="https://twitter.com/romanmartinezc/status/1401672924092841984?s=20">Twitter</a>)</figcaption>
</figure>
</center>

Met bitcoin om die groei van hul projek aan te wakker, het die span aan die werk gekom. Hulle het begin om die gemeenskap een persoon op 'n slag by die Bitcoin-netwerk by te voeg. Hulle het langs die pad geleer, opgevoed en aangepas. Die aankoms van die pandemie aan die begin van 2020 het gedien as 'n versnelling vir die ingebruikneming van Bitcoin. Inwoners in El Zonte wat ondersteuning nodig gehad het, kon bitcoin-skenkings kry wat deur die Bitcoin Beach-projek verskaf is.

n 2020 [Forbes-artikel](https://www.forbes.com/sites/tatianakoffman/2020/07/14/this-el-salvador-village-adopts-bitcoin-as-money/?sh=723af6ac2044) het Bitcoin Beach in die kollig gebring en het begin om die ondersteuning van ander Bitcoiners wat wou help lok. Een van hierdie Bitcoiners was Nicolas Burtey, medestigter van Galoy, wat aangebied het om na El Zonte te kom om 'n beursie te ontwikkel wat aangepas is vir die behoeftes van Bitcoin Beach. Kort voor lank is die Bitcoin Beach-beursie gebore en die Bitcoin Beach-projek het momentum gekry om sy visie te verwesenlik.

Die meeste mense ken nou die einde van die storie: El Salvador-president Nayib Bukele het op 5 Junie 2021 aangekondig dat Bitcoin wettige betaalmiddel in die land sou word. Bukele het in 'n Twitter Spaces vertel dat die regering deur die Bitcoin Beach-projek geïnspireer is en dat die wet se doel was om te repliseer wat in El Zonte gebeur het vir die hele land. Hy het spesifiek genoem dat finansiële insluiting van die armste lede van die Salvadoraanse samelewing die dryfkrag was. Op 7 September 2021 het La Ley Bitcoin (die "Bitcoin-wet") in werking getree. Bitcoin Beach het sedertdien 'n sentrale deel van die wêreldwye Bitcoin-ingebruiknemingsverhaal geword. Dit het Bitcoiners van regoor die wêreld gelok wat wil sien hoe dit is om sats op koffie, branderplankrylesse en biefstuk te spandeer. Dit het ook 'n model geword vir ander gemeenskappe om te repliseer.

Die belangrikste is dat Bitcoin Beach 'n gemeenskap geskep het waar die kinders van El Zonte kan droom en hul toekoms kan bou.

## Die Bitcoin Beach-beursie
Die Bitcoin Beach-beursie is 'n oopbron Bitcoin-gemeenskapsbankoplossing. Een wat ontwerp is om in die behoeftes van die handelaars en gemeenskapslede in El Zonte te voorsien. Dit gebruik 'n multisig gedeeltelike bewaringsmodel wat 'n alternatief bied vir die standaard nie-bewarings- en bewaringsoplossings wat vandag die meeste beskikbaar is.

![](./bitcoin-beach-wallet-soaps.jpg)

<center v-pre>
<figure>
  <figcaption>Cristina gebruik die Bitcoin Beach-beursie om handgemaakte seep te verkoop. Kliënte kan haar via gebruikersnaam betaal, deur 'n faktuur op haar foon te skandeer, of deur haar te besoek <a href="https://ln.bitcoinbeach.com/Jackie_Valenzuela">invoice page</a>. (Bron: <a href="https://twitter.com/romanmartinezc/status/1446661818735288320?s=20">Twitter</a>)</figcaption>
</figure>
</center>

Binne die Bitcoin Beach-beursie word kapitaal saamgevoeg en deur die gemeenskap bestuur. Dit bied voordele aan alle lede binne die gemeenskap:

- Weerligkanale (Lightning channels) word vir lede bestuur; daar is geen koste om kanale oop/toe te maak nie
- Gratis en onmiddellike "intra grootboek" transaksies word binne die gemeenskap beskikbaar gestel
- Doeltreffende gebruik van aanlyn bedieners beteken laer koste per gebruiker in vergelyking met die alternatief van elke handelaar wat hul eie bediener moet hê
- Fooie kan verminder word deur transaksies aan die ketting saam te bondel

Bykomende kenmerke in die toepassing help om pogings tot 'n volhoubare Bitcoin-ekonomie te ondersteun:

- Die vermoë om via Bitcoin-adres, weerligfaktuur (Lightning invoice) of individuele gebruikersnaam te betaal
- n Verenigde saldo van aan die ketting en weerlig (Lightning) wat die saldo  in USD en sats toon
- n Transaksielogboek vertoon 'n geskiedenis van betalings tussen gebruikers
- Die selfoonvriendelike kaart vertoon alle plaaslike besighede wat weerligbetalings (Lightning payments) aanvaar
- n Webadres wat gebruikers kan deel om bitcoin te ontvang van enigiemand met 'n weerligondersteunde beursie (Lightning supported wallet) (sien: [ln.bitcoinbeach.com/bitcoinbeach](http://ln.bitcoinbeach.com/bitcoinbeach))

As jy belangstel om 'n beginfase mobiele toepassing soos die Bitcoin Beach-beursie te bou, kan jy toegang tot die [galoy-mobiele bewaarplek op GitHub kry] (https://github.com/GaloyMoney/galoy-mobile) .

Hier is sonder meer die beste lesse wat Galoy geleer het uit die bou in El Zonte.

## Les 1: Opvoeding is van kardinale belang
Bitcoin is 'n moeilike ding om te verstaan. Dit strek oor rekenaarwetenskap, ekonomie, geskiedenis, kriptografie, monetêre beleid en meer. Gelukkig hoef iemand nie Bitcoin ten volle te begryp om dit te gebruik en daarby te baat nie. Hoeveel mense wat hul hele lewe fiat gebruik het, verstaan eintlik hoe geld werk?

![](./bitcoin-beach-teaching.jpg)

<center v-pre>
<figure>
  <figcaption>Om Salvadorane te wys hoe om Bitcoin te gebruik, is 'n deurlopende proses vir Jorge en die Bitcoin Beach-span. (Bron: <a href="https://twitter.com/romanmartinezc/status/1420951261675929601?s=20">Twitter</a>)</figcaption>
</figure>
</center>

Hier is vyf wenke om te oorweeg wanneer jy jou gemeenskap opvoed:

1. **Gemeenskapsorganiseerders is die belangrikste tot die byvoegingproses.** Om 'n persoonlike byvoegingspan te hê, verseker dat mense op die regte voet begin. Dit is veral belangrik in gemeenskappe waar Bitcoin die geleentheid bied om vir die eerste keer digitaal transaksies te kan maak.
2. **Dit is meer doeltreffend om mense te wys hoe om Bitcoin te gebruik as om hulle daarvan te vertel.** Om mense te help om 'n beursie af te laai en daarmee interaksie te hê en om hulle sats te stuur en te laat ontvang, is meer effektief as om hulle met idees te probeer oortuig.
3. **Leer die kinders. Hulle sal hul ouers byvoeg.** Die kinders van El Zonte was vinnig om te leer hoe om Bitcoin te gebruik. Hulle het op hul beurt hul ouers by die huis gehelp om bygevoeg te word.
4. **Bitcoin OTM'e help om die geestelike kolletjies tussen Bitcoin en fiat te verbind.** 'n Bitcoin OTM blyk om 'n nuttige bate vir die byvoegingproses te wees. Wanneer mense bitcoin in hul mobiele beursie vir hul plaaslike geldeenheid kan ruil, bou hulle 'n sterker verhouding met die idee van Bitcoin as geld.
5. **Help mense verwag en beplan vir korttermyn-onbestendigheid.** Stel verwagtinge sodat jou gemeenskap voorbereid kan wees op dalings in die Bitcoin-prys. Oorweeg 'n program wat handelaars vergoed wie se rekeningsaldo daal as gevolg van prysskommelings vir 'n aanvanklike byvoegingproses totdat hul gemak met Bitcoin gevestig is.

Soos jy jou gemeenskap bou, neem die tyd om kontak te maak met en te leer by die mense van [Bitcoin Beach](http://bitcoinbeach.com/). Hulle is reuse op wie se skouers jy kan staan. Hul toewyding aan diens het voor Bitcoin bestaan, en dit oortref Bitcoin. Bitcoin het nou 'n medium geword waardeur hulle geleentheid en hoop vir die toekoms van El Salvador kan bring.

## Les 2: Weerlig (Lightning) is 'n versneller vir Bitcoin as geld
Die Weerlignetwerk (Lightning Network) is die mees onderskatte protokol ter wêreld. Net twee jaar gelede was dit 'n #roekelose manier om transaksies te doen. Nou word dit deur McDonalds, Starbucks en Pizza Hut in El Salvador gebruik. Die groei van nodusse, kanale en kapasiteit vind teen 'n verbysterende tempo plaas. Die onlangse Arcane Research-verslag "[The State of the Lightning Network](https://www.research.arcane.no/the-state-of-lightning)" gee 'n glimp oor sommige van die groeimetrieke en verwagtinge.

Bitcoin Beach het aanvanklik aan die ketting transaksies gebruik om bitcoin binne die gemeenskap te versprei. Terwyl aan die ketting vir opvoedkundige instellings gewerk het en om sats na lede van die gemeenskap oor te dra, het die beperkings daarvan 'n hindernis geword om na 'n sirkulêre ekonomie te vorder.

Salvadorane het ervaar hoe die nut van Bitcoin as 'n ruilmiddel beperk word sonder laag twee netwerke soos weerlig (Lightning):

1. **Fooie vir aan die ketting was te duur om daaglikse besteding te vergemaklik.** Inwoners van El Zonte moet klein dollarbedrae kan spandeer, soos 50 sent vir pupusas.
2. **Die gebruik van aan die ketting bitcoin vir kleinhandeltransaksies skep "stof".** Bitcoin Beach het die "[stoftransaksieprobleem](https://bitcoin.stackexchange.com/questions/10986/what-is-meant-by- bitcoin-stof)" eerstehands ervaar. Onbestede transaksie-uitsette (UTXO's) teken aan hoe waarde op die tydketting geskuif word. Wanneer die waarde van 'n UTXO minder word as die koste om dit te spandeer, word die bitcoin as onbesteebare "stof" beskou.
3. **In die kleinhandel-omgewing skep enigiets minder as onmiddellike vereffening wrywing vir beide die besigheid en die verbruiker.** Bitcoin is gebou vir sekuriteit en onkreukbaarheid op laag een. Dit is nie bedoel vir spoed- en transaksiedeurset nie.

![](./merchant-lightning-payments.jpg)

<center v-pre>
<figure>
  <figcaption>Weerlig (Lightning) maak die vinnige, maklik-om-te-gebruik en goedkoop betalings wat handelaars in 'n kleinhandel-omgewing vereis, moontlik. (Bron: Galoy)</figcaption>
</figure>
</center>

Die laag twee weerlignetwerk (Lightning Network) is die tegnologie wat die reedsbestaande kleinhandelstelsel kan verbeter en die belofte van Bitcoin as geld na die wêreld kan bring. Ons medestigters het hieroor geskryf in die 2020-artikel "[Lightning as a Retail Payment System?](https://galoy.io/lightning-as-a-retail-payment-system/)"

Die weerlignetwerk (Lightning Network) het gedien as 'n versneller en 'n instaatsteller van die visie van die Bitcoin Beach-projek. Daarsonder sou die gebruik van Bitcoin as geld in El Salvador moeiliker en duurder wees; dit het dalk selfs die projek ontspoor of ten minste vertraag.

Weerlignetwerk-integrasie (Lightning Network integration) het tafelspele geword vir enige beursie of finansiële dienste wat op Bitcoin gebou word. Dit ontsluit groot potensiaal vir byna gratis, globale, intydse, toestemminglose transaksies.

## Les 3: Byvoeging van handelaars is nodig om 'n plaaslike sirkulêre ekonomie te bevorder
Om 'n sirkulêre Bitcoin-ekonomie op te stel, bied 'n "hoender en eier"-probleem. Inwoners het plekke nodig om dit te gebruik, en handelaars het kliënte nodig wat dit sal spandeer. Om dit maklik en wenslik te maak om Bitcoin te aanvaar, is 'n belangrike stap in die stimulering van plaaslike gemeenskapsingebruikneming.

Die uiteindelike doel is om die ontvangs van bitcoin vinniger, makliker en goedkoper te maak as enige ander geldeenheid of betaalmiddel.

![](./first-merchant.jpg)

<center v-pre>
<figure>
  <figcaption>Mama Rosa (op die foto saam met haar seun Jorge) was die eerste handelaar in El Zonte wat Bitcoin aanvaar het. (Bron: <a href="https://twitter.com/romanmartinezc/status/1387105142030352387?s=20">Twitter</a>)</figcaption>
</figure>
</center>

Hier is 'n paar ervarings wat gevorm het hoe ons vir handelaars ontwerp:

1. **Moenie handelaars aan valutaverhandeling laat dink nie.** Verminder die geestelike las wat nodig is om pryse te bereken deur beide dollar- (of plaaslike geldeenheid)-bedrae en bitcoin-bedrae oor saldo's, fakture en transaksiegeskiedenisskerms te wys.
2. **Laat verskeie maniere toe waarmee handelaars betaal kan word.** Handelaars hoef nie fakture vir elke transaksie te skep nie. Deur die Bitcoin Beach-beursie te gebruik, kan klante betaal via gebruikersnaam, gedrukte QR-kode, die handelaar op 'n kaart kies, of die faktuurbladsye gebruik wat elke gebruiker kan deel by ln.bitcoinbeach.com/[gebruikersnaam].
3. **Maak die proses minder tyd, aandag en klikke verg.** Die keerpunt vir El Zonte-handelaars het gekom toe Galoy kliënte in staat gestel het om die faktuurbedrag te stel. Handelaars hoef nie meer op te hou wat hulle doen om 'n faktuur te skep nie. Hulle kan eenvoudig na die opletnota op hul foon kyk om te verifieer dat 'n betaling ingekom het. Bitcoin is nou makliker om te aanvaar as kontant of krediet.
4. **Skep handelaar-aansporings om van vroeg af ingebruikneming aan te moedig.** In El Zonte was daar 'n "kontantterug"-program vir 'n paar weke, waar handelaars 20% terug verdien het op hul bitcoin. Hierdie tipe bevordering help om beproewinge te dryf en vroeë groei van die sirkulêre ekonomie te stimuleer.

Moenie fokus verloor op die belangrike rol wat handelaars speel om 'n Bitcoin-ekonomie te ondersteun nie. Die behoeftes van handelaars regoor elke gemeenskap sal anders wees, so maak seker dat jy van vroeg af tyd spandeer om vir hulle te verstaan en te ontwerp.

## Les 4: Gebruikerservaring moet binne die konteks van die gemeenskap ontwikkel word
Bitcoin Beach bestaan op die grens van weerlignetwerkingebruikneming (Lightning Network adoption). Soos Mike dikwels sê: "Daar is klein kinders in El Zonte wat meer weerligtransaksies (Lightning transactions) doen as die meeste oorspronklike Bitcoiners."

Soos die Bitcoin-ekonomie gegroei het, het die span kennis geneem van onvervulde behoeftes en gewenste funksionaliteit wat sou help om die lewe vir die inwoners en handelaars makliker te maak. Om op die grond in El Zonte te wees, het onskatbare insig aan Nicolas verskaf terwyl hy besig was om die Bitcoin Beach-beursie te bou.

![](./bitcoin-insights.jpg)

<center v-pre>
<figure>
  <figcaption>Om te kyk hoe mense Bitcoin by handelaars regoor El Zonte gebruik, het nuttige insigte vir produk- en diensontwerp opgeduik. (Bron: Galoy)</figcaption>
</figure>
</center>

Let wel: Onthou dat dit belangrik is om jou programme en dienste te toets binne die gemeenskap vir wie dit bedoel is. Doen jou eie navorsing.

Ses gebruikerservaringleerstellings deur die toets van die Bitcoin-beursie in die samelewing:

1. **Moenie 'n sterk internetverbinding as vanselfsprekend aanvaar nie.** Ontwikkeling vir gebiede met swak konneksie kan optimalisering en foutverdraagsaamheid op netwerkvlak vereis wat gewoonlik nie in die Verenigde State nodig sal wees nie.
2. **Toepassingbyvoeging bied 'n perfekte venster vir opvoeding.** Die Bitcoin Beach-beursie het 'n ingeboude vasvra wat gebruikers deur 'n kort inleiding tot Bitcoin lei. Elke vraag beloon die gebruiker met sats om hulle van die begin af van nul af te kry.
3. **“Sats is die standaard,” maar USD is steeds die rekeneenheid.** Mense dink in hul plaaslike geldeenheid, nie sats nie, wanneer hulle na Bitcoin bygevoeg word. Die oorgang na dink in sats is geleidelik, die plaaslike geldeenheid moet die rekeneenheid wees wanneer 'n nuwe gemeenskap op die netwerk gebring word.
4. *Voeg interaksies by wat kliënte met handelaars verbind.** Die kaartoortjie in die Bitcoin Beach-beursie help kliënte om plekke te vind waar hulle Bitcoin kan spandeer. Dit maak ook vinnige en maklike transaksies moontlik deur die kliënt toe te laat om fakture te skep en te betaal.
5. **Betalingsnotas help met rekordhouding.** Beide kliënte en handelaars kan baat by die vermoë om notas by transaksies te voeg. Op grond van gemeenskapsinsette het die kenmerk van privaat (op gebruikersvlak) na gedeeld ontwikkel. Nou kan die sender en ontvanger albei die nota sien wat aan die transaksie geheg is.
6. **Bly op hoogte van hoe weerligsbetalingformate (lightning payment formats) ontwikkel.** Nuwe betaalformate soos weerligadres (Lightning Address), statiese fakture en BOLT 12 kom vinnig na vore. Die keuse van watter formate om te gebruik, sal afhang van die gebruiksgeval. Die Bitcoin Beach-beursie is aanvanklik bekendgestel met 'n gedrukte QR-kode wat gelei het tot 'n faktuurbladsy (soos ln.bitcoinbeach.com/mamarosa). Nuwe formate word nou oorweeg om wrywing te verminder en interoperabiliteit te verbeter.

## Les 5: Gemeenskapsbewaring is 'n brug na selfbewaring
Selfbewaring is die gewenste eindtoestand vir elke persoon wat rykdom in bitcoin hou. Die nommer een reël van Bitcoin-bewaring is "Nie jou sleutels nie, nie jou munte nie."

Selfbewaring is nie die enigste manier nie, en ook nie die mees geskikte manier om gemeenskappe van die konsep en praktyk van Bitcoin-gebruik by te voeg nie.

>“Jy moet baba treetjies gee. As jy al hierdie hindernisse aan die begin sit, sal mense nooit die ekosisteem betree nie.” – Mike Peterson oor [Tales from the Crypt #173](https://open.spotify.com/episode/6jyXUPu4n3nYDi4jbDFYBd?si=gSLNHJpUQk2ASevhiSBz-A)
>### Die spektrum van Bitcoin-bewaring
Bitcoin bewaringsmodelle sit langs 'n spektrum nie anders as die gerief-/privaatheidspektrum nie. Aan die een kant het jy eenvoudige UX, maklike toegang tot fondse en integrasie oor die fiat-bankekosisteem. Aan die ander kant het jy met die hand gestempelde metaal, geskeurde saadfrases en multihandtekening bewaringsmodelle wat veelvuldige stappe of veelvuldige mense vereis om fondse te skuif.

Verskillende gebruiksgevalle het verskillende risikoscenario's wat afwegings aanvaarbaar maak. Byvoorbeeld, die berging van rykdom in 'n bankrekening word oor die algemeen as veiliger beskou as om dit as kontant in 'n beursie rond te dra, maar om klein hoeveelhede kontant vir daaglikse aankope rond te dra, bied gerief.


![](./bitcoin-custody-self-shared-community-1024x384.png)

<center v-pre>
<figure>
  <figcaption>Die Bitcoin Beach-beursie bied 'n gedeeltelike bewaringsopsie waar fondse binne 'n gemeenskap gestoor kan word.</figcaption>
</figure>
</center>

Elke model het waarde, solank 1) dit vir 'n gepaste doel gebruik word en 2) dit mense verder na regs lei terwyl hulle meer van hul rykdom in bitcoin opgaar.


### Gemeenskapsbewaring: terug na die dae van vakbondbanke

Die bewaringsmodel waarop ons beland het vir Bitcoin Beach, is waarna Galoy verwys as "gemeenskapsbewaring." Dit is 'n multihandtekeningoplossing waar die sleutels vir die fondse in koelberging gehou word deur gevestigde lede van die plaaslike gemeenskap. Hierdie model verminder die afhanklikheid van gesentraliseerde maatskappye buite die gemeenskap, terwyl dit ook die wrywing van lede wat by die netwerk bygevoeg word verminder.


### n Nota oor gemeenskapsbankdienste

Gemeenskapsbanke bestaan al honderde jare regoor die wêreld. Hul kerndoel is om die sosio-ekonomiese behoeftes van 'n groep mense met 'n gedeelde belangstelling te ondersteun. Dikwels is die gedeelde belangstelling gesentreer rondom 'n geografiese ligging. Fondse wat deur gemeenskapsbanke gehou word, word verkry van en geleen aan mense binne die gemeenskap op 'n meer verhoudingsgedrewe wyse as die tipiese universele bank.

Gemeenskapsbanke is veral belangrik vir gemeenskappe soos El Zonte omdat hulle dit moontlik maak om besluite plaaslik te neem met die beste belange van gemeenskapslede in gedagte. Die Galoy [oopbron Bitcoin-bankoplossing](https://galoy.io/products/) is gebou om enige gemeenskap of instelling regoor die wêreld in staat te stel om self op hierdie manier te organiseer.

Vir meer insig oor die interseksie tussen Bitcoin en gemeenskapsbankdienste, sien die Fulgur Ventures-artikel “[The role of Bitcoin for community banking.](https://medium.com/@fulgur.ventures/the-role-of-bitcoin-for-community-banking-623068c59882)”

### Bitcoin Beach-beursie as 'n gemeenskaplike Bitcoin-bank
Bitcoin Beach-beursie se fondse word deur lede binne die gemeenskap bestuur, wat 'n wrywinglose en koste-effektiewe betaalmiddel bied wat ontwerp is om die plaaslike ekonomie te ondersteun.

Hier is hoekom gemeenskapsbewaring vir Bitcoin Beach werk:

1. **Die verwydering van wrywing is die belangrikste stap om die netwerk-effekte te skep wat nodig is vir sirkulariteit in die ekonomie.** Mense het natuurlik weerstand teen verandering en is vinnig om nuwe idees te verwerp of na ou gewoontes terug te keer. Soos Mike Peterson in sy Junie 2020-onderhoud met Marty Bent gesê het: “Jy moet baba treetjies neem. As jy al hierdie hindernisse aan die begin sit, sal mense nooit die ekosisteem betree nie.”
2. **Dit kan moeilik wees om saadfrases veilig en betroubaar in afgeleë en opkomende gemeenskappe te stoor.** Vir mense wat in huise met grondvloere en blikdakke woon, is daar nie veilige plekke om geskrewe saadfrases te stoor nie. Die gebruik van saadfrases bied ook probleme vir mense wat nie kan lees of skryf nie, wat nie ongewoon is in baie dele van die wêreld nie.
3. **Mense wat Bitcoin gebruik, raak mettertyd gemakliker daarmee.** Inwoners van El Zonte stuur nou daagliks bitcoin oor die weerlignetwerk (Lightning Network). Sommige het begin om satse te stapel en het meer rykdom opgehoop as wat hulle ooit met Amerikaanse dollars sou hê. Dit is 'n inspirerende neiging wat Bitcoin Beach ondersteun deur opvoeding en opleiding oor selfbewaring. UX-verbeterings sal ook voortgaan om selfbewaring meer toeganklik te maak vir meer gebruikers regoor die wêreld.

Oopbron-gemeenskapsbewaringsoplossings het na vore gekom as 'n waardevolle model om gemeenskappe by Bitcoin by te voeg. Ons glo dat hulle 'n belangrike rol sal speel om Bitcoin na die eerste miljard gebruikers te bring.

## Les 6: Begin klein en bou momentum voordat jy uitbrei
Dit is opwindend om te sien hoe gemeenskappe regoor die wêreld werk om hul dorpe en stede met die Bitcoin-netwerk te verbind. [Bitcoin Lake](https://twitter.com/LakeBitcoin) in Guatemala en [Bitcoin Beach Brasil](https://twitter.com/bitcoinbeachbr) is twee vroeë voorbeelde. Sommige Bitcoiners het Tonga "Bitcoin-eiland begin noem nadat hulle gehoor het van [Lord Fusitu'a se](https://twitter.com/LordFusitua) vierdelige plan om Bitcoin na sy land te bring.

![](./education-roman-1024x768.jpg)

<center v-pre>
<figure>
  <figcaption>Een-tot-een opvoeding is 'n deurlopende deel van die proses om 'n gemeenskap by te voeg. (Bron: <a href="https://twitter.com/romanmartinezc/status/1432898996113133570?s=20">Twitter</a>)</figcaption>
</figure>
</center>

Vir diegene wat net begin het, wil ons twee hoofgedagtes gee oor die skalering van 'n idee na 'n ekonomie:

1. **Om met 'n gedefinieerde gemeenskap te begin, help om 'n sterk grondslag te bou.** Bitcoin Beach het baat gevind by die diens aan 'n bevolking van 3 000 wat geografies geskei was van ander dorpe. Hierdie noue fokus het ons in staat gestel om intydse leerstellings vas te lê en aan te pas wat ons voorberei het vir die eksponensiële groei wat gevolg het.
2. **Groei gebeur "geleidelik, dan skielik."** Wanneer jy 'n gemeenskap na Bitcoin bring, verwag om soveel moeite en tyd aan die byvoeging van die eerste 50 mense te spandeer as die volgende duisend. Omdat Bitcoin 'n netwerk is, sal algemene reëls van netwerkeffekte geld. Gelukkig maak Bitcoin-ontwikkelaars, opvoeders en maatskappye regoor die wêreld gereedskap om enige gemeenskap te help om aan die gang te kom.

Baie mense het die eerste keer van Bitcoin Beach gehoor in 2021, maar die projek is jare aan die gang. Die Bitcoin Beach-span wat duisende ure toegewy het om die basiese beginsels te leer, vrae te beantwoord en probleme op te los, is die spilpunt van hierdie hele projek. Sonder hulle sou Bitcoin Beach nie die suksesverhaal wees waaroor jy vandag lees nie.

### Oorwegings vir die begin van 'n Bitcoin Bank
Bou 'n sterk fondasie met die regte span, tegnologie en opleiding.

![](./team-meeting-1024x768.jpg)

<center v-pre>
<figure>
  <figcaption>“Ons is 'n groot familie met 'n groot droom.” – <a href="https://twitter.com/romanmartinezc/status/1406411850170912769?s=20">@romanmartinezc</a></figcaption>
</figure>
</center>

1. **Stel jou span saam.** Identifiseer mense wat die gees, gretigheid en passie het om jou gemeenskap te lei deur die stelselverandering wat Bitcoin verteenwoordig. Daar is twee primêre hoeke om van die begin af te oorweeg:
- **Gemeenskapsbetrokkenheid:** Om te verstaan hoe hierdie vlak van gemeenskapsorganisering lyk, volg en leer eenvoudig by [Jorge](https://twitter.com/jorgebitcoinES), [Chimbera](https://twitter.com/romanmartinezc), en [Mike] (https://twitter.com/Bitcoinbeach).
- **Tegnologie:** Daar is baie faktore om in ag te neem wanneer jy die tegnologie-oplossings kies waarop jy jou Bitcoin-bank moet bou. Om toegang te hê tot iemand wat jou kan lei deur besluite rondom die spektrum van Bitcoin-bewaring, weerlignodus (Lightning node) en likiditeitsbestuur, warm en koue beursiegebruik en ander faktore sal jou help om 'n sterk grondslag vir groei neer te lê.

2. **Kry 'n bron van befondsing.** Om toegang tot befondsing te verseker is 'n belangrike stap om 'n nuwe gemeenskap by Bitcoin by te voeg, veral in armer lande waar inwoners nie spaargeld of besteebare inkomste het nie. Om fondse beskikbaar te hê om vir benodighede en dienste te betaal, sal help om bedrywighede op stand te bring, en die verspreiding van fondse binne die gemeenskap sal aan die begin nodig wees om sirkulariteit in die ekonomie aan te wakker.
3. **Kry 'n tegnologiese oplossing.** Die gereedskap vir die verskaffing van finansiële dienste bo en behalwe Bitcoin is steeds besig om te ontstaan. Galoy [oopbron Bitcoin-bankinfrastruktuur](https://galoy.io/products/) is een oplossing wat daarop gemik is om dit vir gemeenskappe en instellings maklik te maak om finansiële dienste op Bitcoin en weerlig (Lightning) aan te bied.
4. **Definieer jou bewaringsmodel en beplan vir 'n multihandtekeningopstelling (multisig).** Bewaring is 'n grondliggende onderwerp wat aandag aan detail en begrip van jou gehoor verdien. Vir gemeenskappe van ervare Bitcoiners is dit 'n moet om selfbewaring moontlik te maak. Wanneer jy 'n ongebankde bevolking byvoeg, kan jy besluit dat 'n gemeenskapsbewaringsmodel soos die een wat vir Bitcoin Beach ontwerp is, die gepaste beginpunt is. Hoe dit ook al sy, maak seker dat jy beplan om reserwefondse binne 'n multisig-opstelling te hou.
5. **Ontwikkel 'n plan vir gemeenskapsopleiding en -ondersteuning.** Die Bitcoin-gemeenskap is ongelooflik vrygewig met opvoedkundige materiaal en ander hulpbronne, so kyk en vra eers rond. Daar is dalk geen beter plek as "Bitcoin Twitter" om gekoppel te wees aan die video's, artikels en bates wat jy nodig het om te begin om jou gemeenskap by te voeg. Hou in gedagte dat die gebruik van Twitter baie laag kan wees in die gemeenskappe waarvoor jy bou.
6. **Vaar die strate in!** Byvoeging gebeur een persoon op 'n slag, deur uit te kom in die gemeenskap en mense die geleentheid te gee om hul eerste sats te ontvang en te stuur.

![](./jorge-bitcoin-beach-el-zonte-1024x768.jpg)

<center v-pre>
<figure>
  <figcaption>Volg <a href="https://twitter.com/jorgebitcoinES">Jorge</a> (op die foto), <a href="https://mobile.twitter.com/romanmartinezc">Chimbera</a> en Mike Peterson (<a href="https://twitter.com/Bitcoinbeach">@bitcoinbeach</a>) om gekoppel te bly aan El Zonte se reis.</figcaption>
</figure>
</center>

## Gevolgtrekking
Dit is inspirerend om te sien hoe gemeenskappe en instellings regoor die wêreld saam met mekaar werk om Bitcoin na die eerste miljard mense te bring. Ons hoop dat hierdie gids help om leer te versnel en goeie bespreking aan te moedig.

Galoy organiseer ook [Adopting Bitcoin: A Lightning Summit in El Salvador](https://adoptingbitcoin.org/) op 16-18 November as 'n bykomende manier om Bitcoin-ingebruikneming te ondersteun en die sukses van die Bitcoin Beach-span te vier. Ons is verootmoedig om in die geselskap van mense soos Jorge, Chimbera, Mike en talle ander te wees wat die visie van 'n sirkulêre Bitcoin-ekonomie tot lewe gebring het.

As jy ons kode wil sien en wil gebruik, is dit gratis en oopbron op [GitHub](https://github.com/GaloyMoney/).

Jy kan ook uitreik op twitter [@galoymoney](https://twitter.com/GaloyMoney) en ons [openbare Slack](https://join.slack.com/t/galoymoney-workspace/shared_invite/zt-rvnhsdb5

