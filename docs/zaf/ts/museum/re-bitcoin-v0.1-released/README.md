---
translators: 
    - 
        name: "Tirhani Mabasa"
        href: "https://twitter.com/TirhaniMabasa"
---

# Re: Bitcoin v0.1 yi humesiwa

hi Hal Finney [2009/01/11](https://web.archive.org/web/20190712071421/https://www.mail-archive.com/cryptography@metzdowd.com/msg10152.html)

<LanguageDropdown/>

Satoshi Nakamoto u tsala leswaku:

> Ku tivisiwa ka ku hangalasiwa ro sungula ka Bitcoin, sisteme ya khexe ya 
> xielekitironiki yinthswa leyi tirhisaka netiweke ya tintangha ku sivela ku hakela u 
> vuyelela. A yi kumeki ndhawu yin’we naswona a yin a sevhara kumbe vulawuri 
> bya le xikarhi. 
> 
> Vona bitcoin.org ku kuma swifaniso. 
>  
> Linki yo dawuniloda: http://downloads.sourceforge.net/bitcoin/bitcoin-0.1.0.rar 


Hoyohoyo eka Satoshi eka vuhangalasi byo sungula. Ndzi lava ku yi ringeta. 

> Ntsengo wa vuhangalaki wu ta va 21,000,000 wa tikhoyini. Ti ta hangalasiwa eka 
> tinodi ta netiweke loko ti endla tibuloko, hi ntsengo lowu nga tsemiwa hi hafu eka 
> nkarhi wa 4 wa malembe yan’wana na yan’wana. 
> 
> Malembe ya 4 yo sungula: 10,500,000 wa tikhoyini eka  
> malembe ya 4 lama taka: 5,250,000 wa tikhoyini eka  
> malembe ya 4 lama taka: 2,625,000 tikhoyini eka  
> malembe ya 4 lama taka: 1,312,500 wa tikhoyini na swo tala...

I mhaka yo tsakisa leswaku sisteme yi nga endliwa ku kota ku pfumelela nhlayo ya 
makizimamu yo karhi ya tikhoyini leti nga se tshamaka ti va kona. Ndzi vona onge 
miehleketo hi leswaku ntsengo wa ntirho lowu lavekaka ku endla khoyini yintshwa wu ta tika 
eka nkarhi lowu taka. 

Xiphiqo lexi nga kona hi mali yintshwa i nkoka wa yona. Hambi ku nga tekeli enhlokweni 
swiphiqo swo toloveleka leswi ku nga riki na loyi a nga swi amukelaka xivhechuwali, ka ha ri 
na ku tikeriwa ko ta na marito mo seketela nkoka wa non-zero wa tikhoyini. 

Tanihi xitoloveto, ehleketa leswaku Bitcoin yi humelerile naswona i ndlela ya sisteme yo 
hakela leyi nga tshembhiwa emisaveni hinkwayo. Kutani ntsengo hinkwawo wa mali wu 
fanele ku ringana na ntsengo wa nkoka wa rifuwo leri nga emisaveni hinkwayo. Mpimo wa 
nkarhi wa sweswi wu ringanyetiwile eka ntsengo wa rifumo ra mindyangu emisaveni 
hinkwawayo wa ku suka eka $100 trilliyoni ku fikela eka $300 trilliyoni. Na 20 mamiliyoni 
ya tikhoyini leti khoyini yin’we yi nga na nkoka wa $10 wa mamiliyoni.

Kutani swa endleka leswaku ku endliwa khoyini namunthla hi tisente titsongo ta nkarhi wa 
khomphyuta leyi nga vaka ku beja ka kahle, leyi nga hakelaka 100 wa mamiliyoni ku fikela 
1! Hambiloko tiodo ta Bitcoin to fikela laha a ti tshembhisi, yi kwalomu ka 100 wa 
mamiliyoni eka yin’we? Mhaka yo ehleketa hi yona...

Hal

---------------------------------------------------------------------
The Cryptography Mailing List
Unsubscribe by sending "unsubscribe cryptography" to majord...@metzdowd.com

