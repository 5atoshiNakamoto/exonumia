---
translators: 
    - 
        name: "Happy Mahlangu"
        href: "https://twitter.com/SabeniHappy"
supporters: 
    - 
        name: "HRF"
        href: "https://bitcoinmagazine.com/business/hrf-gifts-4-bitcoin-to-bitcoin-projects"
---
# Ukuqonda i-Lightning Network ngokusebenzisa i-Abacus (uhlelo lokubala)

ngo-Roy Sheinfeld [2018/03/25](https://medium.com/breez-technology/understanding-lightning-network-using-an-abacus-daad8dc4cf4bs)

<LanguageDropdown/>


Ngithole izimpendulo eziningi emihle ngokulandela umbhalo wami wangaphambilini
onesihlolo esithi, Lightning Network is the Future of Bitcoin (Inethiwekhi Esheshayo Ikusasa
lwe ceze yenhlamvu yemali). Kodwa-ke, ngenkathi ngifunda ezinye zezimpendulo,
kwangicacela ukuthi abanye abantu abaqondi ngokugcwele ukuthi i-Lightning Network (LN)
isebenza kanjani ngempela. Kulo mbhalo, ngizozama ukucacisa kahle inhloso ye-LN
nezinhlelo zayo zokukhokha ngisebenzisa isifaniso se-abacus, ngaphandle kokungena
emibhalweni yobuchwepheshe be-LN.

Lena i-Abacus:

![](./abacus.png)

Manje, cabanga ngohlelo lokukhokha le-LN njengentambo eyodwa ye-abacus, lapho
ubuhlalu bumelela izingcezu zonhlamvu zemali ngaphakathi kohlelo. Lapho u-Alice no-Bob
benza uhelo lokukhokha phakathi kwabo, u-Alice ufaka ama-bitcoin asuka ku-Blockchain
(irekhodi lokuthengiselana) ngaphakathi kohlelo. Okwamanje, lezi
Ama-bitcoin (isb. 10 bits noma 0.00001 BTC) angeka-Alice. Kulesi sibonelo, ubuhlalu
bulingana necezu eyodwa:

![](./alice-bob-1.png)

Intambo ye-abacus kanye nohlelo lokukhokha kunezici ezifanayo:

- **Ukuqondisa okubili:** njengobuhlalu entambeni ye-abacus bungasuswa ukusuka
kwesokunxele kuye kwesokudla futhi kusuka kwesokudla kuye kwesokunxele, ama-bitcoin
angasuswa esuka ku-Alice aye ku-Bob futhi asuke ku-Bob aye ku-Alice.
- **Ubunikazi:** Ku-abacus, ubuhlalu bungaba kwesokunxele noma kwesokudla, bungalokothi
bube phakathi kwentambo. Ngendlela efanayo, ama-bitcoin ohlelweni lokukhokha angaba
eka-Alice noma u-Bob.
- **Ukungashintshi:** Ngokufana nendlela ubuhlalu obungengezwe ngayo noma bususwe
entambeni, u-Alice no-Bob bangashintshanisa ama-bitcoin phakathi kwabo, kuze kufike
kunombolo eyayisethiwe lapho kuvulwa uhlelo lokukhokha. Uma befuna ukushintsha inani
elikhulu lama-bitcoin, kuzodingeka benze okunye ukuthengiselana kwe-on-chain.

Nansi indlela uhlelo lokukhokha lubukeka ngayo ngemva kokuba u-Alice ethumele izingcezu
ezimbili ku-Bob:

![](./alice-bob-2.png)

Manje u-Alice unobuhlalu obuyisishagalombili kanti u-Bob unobuhlalu obubili. Manje, ake
sithi u-Bob naye uxhumene ku-LN ku-Carol esebenzisa uhlelo lokukhokha olunezicezu
ezilishumi:

![](./alice-bob-carol-1.png)

Nge-LN, u-Alice angakhokhela uCarol esebenzisa u-Bob. Emfanekisweni we-abacus, uma
u-Alice efuna ukuthumela izingcezu ezimbili kuCarol, uhambisa ubuhlalu obubili kuntambo
yaka-Alice no-Bob aye kwesokudla (ku-Bob), bese u-Bob ehambisa ubuhlalu obubili
ngentabo ka-Bob no-Carol kwesokudla (ku-Carol). Kubukeka kanjena ngemuva kokuthi u-
Alice ethumele uCarol izingcezu:

![](./alice-bob-carol-2.png)

Kubalulekile ukusho ukuthi uma u-Bob evuma ukubamba iqhaza kulokhu kuthengiselana,
akakwazi ukwamukela ubuhlalu buka-Alice ngaphandle kokuhambisa inombolo efanayo
yobuhlalu kuCarol.

Ngokusebenzisa isifaniso se-abacus, kulula ukuchaza uhlobo lwemisebenzi ye-Off-chain LN
ngokuvamile, futhi ikakhulukazi yiziphi izimfuneko uhlelo lokukhokha okudingeka
luhlangabezane nazo ukuze likwazi ukuthengiselana. Ngokwesibonelo, kulula ukubona
ukuthi u-Alice akakwazi kanjani ukuthumelela uCarol ubuhlalu obuningi obudlula uBob
angakwazi ukubuphatha. Bese futhi, mhlawumbe esikhathini esizayo uzokwazi ukukwenza
esebenzisa ama-[AMP](https://bitcoinist.com/atomic-multi-path-help-bitcoin-become-formidable-payment-instrument/), kodwa leyo indaba yomunye umbhalo.

**Uma uthole lombhalo uwuyisizo, sicela ungakhohlwa ukwengeza ukushaya izandla (cindezela isikhathi eside ukuze wengeze ukushaya izandla okuningi) futhi wabelane ngakho.**