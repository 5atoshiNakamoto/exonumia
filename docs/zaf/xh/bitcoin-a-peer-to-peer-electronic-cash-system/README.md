# I-Bitcoin: Imali ye-intanethi yabarhwebi

nguSatoshi Nakamoto [2008/10/31](/bitcoin.pdf)

<LanguageDropdown/>

## Ingabula-zigcawu

Imali eluhlobo olungangxengwanga lweletronikhi yabarhwebi iyabavumela abantu ukuba 
babhatalane besebenzisa i-intanethi bengakhangange baye ebhankini okanye kwiziko 
leenkonzo zezimali. Umzila ebihamba kuwo kwi-intanethi uluncedo, kodwa eyona nzuzo 
yokusebenzisa olu hlobo lorhwebo iye ilahleke ukuba kusafuneka umntu ongomnye 
othembekileyo ukuba ibe nguye ekufuneka athintele inkqatho yokusetyenziswa kwemali 
ye-bitcoin izihlandlo ezibini. Sicebisa ukuba ukusombulula le ngxaki yokusetyenziswa kabini 
sisebenzisa ubuchwepheshe bonxibelelwano babarhwebi abasebenzisanayo. Obu 
buchwepheshe buza kubhala iinkcukacha zonke zonaniselwano kwisixokelelwano 
esinamakhonkco-lwazi buze buziphawule ngophawu oluthile oluyimfihho, uphawu olo luza 
kuba bubungqina bomsebenzi owenziweyo obungenakutshintshwa nangubani na 
ngaphandle kokuba lo msebenzi wenziwe kwakhona. Esi sixokelelwano samakhonkco 
olwazi asisebenzi njengobungqina omsebenzi owenziweyo kunye nobulandelelana ngawo 
kuphela koko nobokuba olu lwazi luphuma emathunjini ekhompyutha engenakuqhekezwa 
yonakaliswe. Ukuba nje iikhompyutha ezinolu lwazi zilawula kwizitishi ezincinci 
ezingasebenzi kunye zizama ukuyonakalisa, ziza kuvelisa isixokolelwano solwazi eside 
kangangokuba sinokwahlula nabo bafuna ukusonakalisa. Esi sixokelelwano solwazi sona 
nje sisodwa asifuni bubuxhaka-xhaka bungako bobuchwepheshe. Imiyalezo ipapashwa 
phantsi kononophelo oluphezulu, futhi nezi zitishi zincinci (ii-nodes) zisetyenziselwa 
ukusilawula zingamana ziphuma ziphinde zibuye ngokuthanda kwazo, futhi naxa zibuya ziza 
kufika umsebenzi owenziweyo ngoku bezingekho ukho qha ke ngoko umthamo wawo 
umkhulu kakhulu ngoku. 

## Intshayelelo

Urhwebo oluqhutywa nge-intanethi sele luxhomekeke kumaziko ezezimali odwa ngoku 
wona asebenza njengequmrhu lesithathu elithembakeleyo lokwamkela nokukhupa 
iintlawulo ezenziwa nge-intanethi. Nangona le nkqubo isebenza kakuhle kwiimeko ezininzi, 
kodwa isasekelwe kwinto enye ekukuthembeka. Awukwazi ukwenza intlawulo 
engenakuphinda ijikwe, kuba amaziko ezimali ayayazi into yokuba kuza kufuneka 
engenelele rhoqo xa kukho uxambuliswano. Indleko zokuhlalela iindibano zokusombulula 
iimbambano zinyusa umrhumo ohlawulwayo ngokuphatha izimali, into leyo eyenza 
kubenzima ukuthumela imali encinci, oko ke kubangela ukuba kungabikho lula ukuthumela 
nje imalana encinci engabalulekanga nganto, futhi baninzi abalahlekelwayo yile ngxaki 
yokungakwazi ukuthumela imali engenakuphinda ijikwe yeenkonzo nazo ezingajikwayo xa 
sele zenziwe. Xa kukho amathuba okuba into eyenziweyo ingaphinda ijikwe, loo nto 
inyanzelisa ukuba kukhokeliswe phambili ukuthembana. Abarhwebi kufuneka babalumkele 
abathengi, babacele ukuba banike ubucukubhede obuninzi ngaphezu kobu 
bebenokufunwa ukuba bekungenje. Buyaziwa bona ubuqhetseba ukuba bakuhlala bukho 
futhi wamkelwe umyinge othile wabo. Ezi ndleko kunye neentlawulo ezinokuphindwa 
zijikwe zingathintelwa ngokuthi kusetyenziswa imali ebambekayo, kodwa ayikho indlela 
yokwenza oku kungekho qela lithenjiweyo kula ananiselanayo. 

Into efunekayo yindlela yokuhlawula imali esebenzisa i-intanethi kuze kuthunyelwe 
ubungqina ngendlela efihlakeleyo endaweni yokuxhomekeka kumba wokuthembana 
kuphela, into leyo eza kuvumela ukuba bantu ababini bakwazi ukuhlawulana ngqo bodwa 
kungekho mfuneko yomnye umntu wesithathu othembekileyo. Izimali ezibhatalweyo 
ekungelulanga ukuzijika nge-intanethi zikhusela abarhwebi abathengisayo ekubeni 
ngamaxhobo obuqhetseba, futhi iinkqubo zokumana kuphicothwa ii-akhawunti zikhusela 
abarhwebi abathengayo. Kule ngxelo yophando siza nesisombululo kule ngxaki 
yokusetyenziswa kwe-bitcoin izihlandlo ezibini kusetyenziswa ubuchwepheshe 
bekhompyutha bokuphawula iinkcukacha zeentlawulo ngendlela ezilandelelene ngayo 
iintlawulo obuthi bukhuphe nobungqina ngekhompyutha obuchaza kanye indlela iintlawulo 
ezilandelelene ngayo.  Le nkqubo ikhuseleke kuphela ukuba izitishi ezincinci zogcino-lwazi 
(ii-nodes) ezilawula amathumbu ekhompyutha zilawula ubuninzi boqobo nolwazi 
olukwikhompyutha zibambisene ngendlela engaphezulu kwale inokusetyenziswa 
ngamanye amaziko amancinci wona ahlasela aze onakalise ulwazi olukwiikhompyutha. 

## Iintlawulo

Ingqekembe e-elektronikhi siyichaza njengomzia ohanjwe lunaniselwano kwi-intanethi. 
Umntu ngamnye uthumela i-bitcoin komnye nge-intanethi ngokuthi atyikitye umzila wale 
ntlawulo yangaphambili kunye neqhosha likawonke-wonke lalo mntu ulandelayo ize yonke 
le nto idityaniswe. Lo ubhatalayo uye aqinisekise wonke umzila we-intanethi ohanjwe yile 
ntlawulo ngokuthi ajonge ukuba ngoobani na abebethatha inxaxheba kolu naniselwano, 
ngamanye amazwi iinkcukacha zabo bonke abanikazi bangaphambili bale bitcoin.

![](./transactions.svg)

Ingxaki ke inye yeyokuba lo ubhatalwayo akakwazi ukuzifumana iinkcukacha zokuba 
omnye wabo bebekhe bangabanikazi bale ngqekembe inye khange ayisebenzise na 
ngaphambili. Isisombululo esilula kule ngxaki kukuba kubekho elinye iqumrhu 
elithembekileyo, okanye iziko lokwenza imali, eliza kuphica zonke iintlawulo ezenziweyo 
ukujonga ukuba khange isetyenziswe kwenye into ngaphambili le bitcoin. Emva 
kwentlawulo nganye, i-bitcoin kufuneka ibuyiselwe kumzi wokwenza imali ukuze wona 
ukhuphe imali entsha, ngolo hlobo ke iza kuba yimali evela kwiziko lokwenza imali kuphela 
eza kuthathwa ngokuba ithembakele kwaye khange isetyenziselwe enye into ngaphambili. 
Ingxaki ngesi sisombululo kukuba lonke olu hlobo lorhwebo luza kuxhomekeka kule 
nkampani yenza imali, yonke intlawulo yenziwe yiyo, kanye ngolu hlobo iibhanki zenza 
ngalo.

Sifuna indlela eza kwenza lo mntu uhlawulayo azi ukuba lo mntu ebengumnikazi wale mali 
ngaphambili khange ahlawule ngayo kwenye into. Kolu phando lwethu, sijonga la ntlawulo 
yokuqala ngqa, asizihluphi ngamalinge ebesandula ukwenziwa okusebenzisa le mali inye 
kabini. Inye indlela yokwazi ukuba khange kwenziwe linge lamgunyathi, kukuphanda ngazo 
zonke iintlawulo ebezenziwe. Kule nkqubo yokusetyenziswa kweziko lokwenza imali, eli 
ziko belizazi zonke iintlawulo ezenziweyo yaze yalilo nelikwaziyo ukubona ukuba yeyiphi 
eyokuqala intlawulo.  Ukuze sikwazi ukwenza oku kungekho qumrhu lesithathu 
lithembakeleyo, zonke iintlawulo zonaniselwano kufuneka zibhengezwe esidlangalaleni [1], 
kufuneka kukho inkqubo apho abantu abachaphazelekayo bezakuvumelana ngendlela 
ezilandelelene ngayo iintlawulo zonaniselwano ukususela kweyokuqala ukuza kutsho 
kweyokugqibela. Lo mntu uhlawulwayo ufuna ubungqina bokuba ngethuba kusenziwa 
intlawulo, uninzi lwamaziko alawulo ikhompyutha ayavumelana ukuba iyaqala ukwenziwa. 

## Ubuxhaka-xhaka bokugximfiza ixesha

Isisombululo esiza naso siqala ngobuxhaka-xhaka bekhompyutha obugximfiza ixesha. Obu 
buxhaka-xhaka busebenza ngokuthi kuthathwe isixa samasuntswana olwazi aza 
kugximfizwa luze olu phawu lusetyenziselwe ukugximfiza amasuntswana lupapashwe 
kwiqonga lokusasaza ulwazi kuwonke-wonke elifana nephephandaba okanye ulwazi 
olupapashwa kwi-intanethi [2-5]. Esi sixhobo sokugximfiza ulwazi siluphawula 
njengobungqina bokuba olu lwazi luyaziwa. Isigximfizo ngasinye siba nesigximfizo 
sangaphambili kwi-hash yaso, into leyo ethi yenze isixokelelwano, apho isigximfizo 
sangaphambili kufuneka sihambelana nesi sitsha silandelayo.   

![](./timestamp-server.svg)

## Ubungqina bomsebenzi owenziweyo

Ukuze kuqaliswe inkqubo yobuxhaka-xhaka bokugximfiza ngabantu abasebenza kunye, 
kuza kufuneka kusetyenziswe inkqubo ekhokelisa ukubaluleka kobungqina efanayo 
ne-Hashcash ka-Adam Back [6], endaweni yephephandaba okanye ulwazi olupapashwe 
kwi-intanethi. Ubungqina bomsebenzi owenziweyo buquka ukukhuphela ixabiso lolwazi 
obeselenziwe i-hash, ngokusebenzisa into efana ne-SHA-256, ize i-hash iqale 
ngesuntswana lolwazi elingu-0. Mninzi kakhulu umsebenzi onokwenziwa ngesuntswana 
lolwazi elingu-0 oku kungaqinisekiswa ngokuthi kusetyenziswe i-hash enye.  

Kwinkqubo yethu yokugximfiza siye sisebenzise inkqubo yobungqina bomsebenzi 
owenziwiyo ngokwandisa inani elisetyenziswa kanye lalo msebenzi (i-nonce) kwibloko 
kude kufumaneke inani eliza kunika uphawu olufihlakeleyo lwebloko kude kufumaneke 
ulwazi olwaneleyo olungu-0 lwamasuntswana olwazi . Yakuba i-CPU isetyenziwe ukuze 
ikwazi ukubonisa ubungqina bomsebenzi owenziweyo, ibloko ayinakutshintshwa 
kungakhange kuphindwe kuqalelwe phantsi. Ngenxa yokuba iibloko ethubeni ziye 
zidityaniswe zibe sisixokolelelwano, ukutshintsha ibloko nganye kuza kufuna ukuba 
kuqaliswe phantsi umsebenzi ngokutsha kwenziwe iibloko ngokutsha.  

![](./proof-of-work.svg)

Ubungqina bomsebenzi owenziweyo busombulula nengxaki yokubona izimvo zabantu xa 
iinkqubo yokuthatha isigqibo ixhomekeka kwisininzi. Ukuba isininzi besibalwa ngokuba 
kuthiwe idilesi ye-IP nganye mayivote kube kanye, le ndlela yokubala isininzi ingaqhatheka 
lula ngokuba umntu abe nee-IP ezininzi. Inkqubo ekhokelisa ubungqina bomsebenzi 
owenziweyo yona ithi kuvotwa ngokwe-CPU. Isigqibo sesininzi siza kubonwa ngezona bloko 
zininzi, ezinobungqina bomsebenzi omninzi owenziweyo. Ukuba ubuninzi be-CPU 
bulawulwa kwizitishi ezincinci (ii-nodes) ezithembekileyo, kuza kukhula isixokolelwano 
esingenazikroba esikhawulezileyo ngesantya esiza kubangaphezulu kwesezinye 
izixokelelwano esikhuphisana nazo. Ukuze akwazi ukwenza ubuqhetseba kwibloko 
engaphambili, lo nqalintloko wenza umonakalo kuza kufuneka aqale abe nobungqina 
bomsebenzi ubuwenziwe kule bloko kunye nezinye iibloko ezilandela yona aze akhawuleze 
ngesantya esiphezulu esiza kumenza ade agqithe kwesi asebenza ngaso amazikwana 
amancinci alawula olu rhwebo. Siza kubonisa kwalapha ethubeni ukuba mancinci kakhulu 
amathuba okuba isela elingenileyo kuba lifuna ukwenza umonakalo lihambe ngesantya 
esiza kwenza ukuba likwazi ukude liyokufika entloko, kule ndawo sele kukuyo ngoku. 

Ukuzama ukuthintela umonakalo onokwenziwa zezi khompyutha zintsha zihamba 
ngesanya esiphezulu kakhulu kunye nokuphelelwa ngumdla nokuzinikela kwabo 
basebenza kwezi zitishana zincinci zilawulwayo, umthamo olindelekileyo nofunekayo 
wubungqina bomsebenzi owenziweyo uza kutshintshwa. Ukuba isantya sinyuswe 
kakhulu, kuza kuba nzima nokuba kwenziwe umonakalo ngonqali-ntloko. 

## Isixokelelwano seekhompyutha

Amanqanaba okuphatha isixokelelwnao seekhompyutha ngala alandelayo:

1. Iintlawulo zonaniselwano ezintsha zipapashwa kuzo zonke izitishi ezincinci zolwazi.
2. Isitishi esincinci ngasinye siqokelela iinkcukacha zentlawulo entsha siyifake kwibloko.
3. Isitishi esincinci ngasinye sizama ukukhangela ubungqina bomsebenzi owenziweyo 
obusitheleyo kwibloko nganye. 
4. Xa isitishi esincinci sifumana ubungqina bomsebenzi owenziweyo, siyabupapasha 
kuzo zonke izitishi ezincinci zolwazi. 
5. Isitishi siyamkela ibloko kuphela xa zonke iintlawulo zisemthethweni futhi ingezizo 
ezemali esele isetyenzisiwe ngaphambili. 
6. Izitishi ezincinci zolawulo-lwazi zicaca ukuba ziyamkele ubloko ngokuthi ziqalise 
ukwakha ibloko elandelayo, zisebenzisa i-hash yebloko esele yamkelwe 
njenge-hash yangaphambili.  

Izitishi ezincinci zolawulo-lwazi zizithatha ngokuba azinazimpazamo izixokelelwano 
zeebloko ezizezona zide kwaye ziyaqhuba zizama ukuzandisa. Ukuba izitishi ezibini 
zipapasha iibloko ezimbini ezingafaniyo ngexesha elinye, izitishi zingafumanisa nokuba 
yeyiphi ibloko kuqala. Xa kunjalo, ziza kusebenzisa le ifunyenwe kuqala, zize ziyibeke 
elugcinweni enye ukulungiselela xa kunokwenzeka ikhule, nayo ibe sisixokelelwano eside. 
Le ngxaki iza kusonjululwa xa kufunyanwa ubungqina obulandelayo bomsebenzi 
owenziweyo size esinye isixokelelwano sibe side ngaphezu kwesinye, izitishi ebezisebenza 
kwesinye isixokelelwano besilisetyana ziza kutshintshela kwesi sixokelelwano side.  

Upapasho lweentlawulo zonaniselwano ezintsha akunyanzelekanga ukuba lufike kuzo 
zonke izitishi ezincinci. Ukuba nje lufike kwizitishi ezincinci ezininzi, luza kufika kwibloko 
kungekudala. Inkqubo yokupapasha yeebloko iyakwazi ukuyibona imiyalezo ethunyelwe 
ngempazamo. Ukuba isitishi esincinci asifumani bloko, siza kuyicela xa sifumana ibloko 
elandelayo size sibone ukuba kukho ibloko esingayifumenanga. 

## Umvuzo

Ngokomthetho, intlawulo yokuqala kwibloko yintlawulo yonaniselwano eyodwa ethi izale 
i-bitcoin entsha yengcali leyo iqale ibloko. Oku kungumvuzo okhuthaza izitishi ukuba 
zincedise abarhwebi, kwaye yindlela yokuqalisa ukukhupha ii-bitcoin ziye ebantwini abafuna 
ukurhweba ngazo, njengoko kungekho qumrhu lingundlunkulu olawula olu hlobo lorhwebo. 
Ukuthi gqolo kusongezwa i-bitcoin ezintsha kufana nabasebenzi-mgodini abomba igolide 
ngenjongo zokuba iye ebantwini abarhweba ngayo. Kolu uhlobo lorhwebo, yikhompyutha 
nombane izinto ezisebenzayo. 

Umvuzo ungafumaneka nakwimirhumo yokwenza iintlawulo zonaniselwano. Ukuba ixabiso 
lomsebenzi wokuyila i-bitcoin lingaphantsi kwixabiso elifunyanwayo ngokurhweba ngayo, le 
mali itsaliweyo yile yokwenza intlawulo yonaniselwano. Zakuba ziyiliwe zaze zakhutshelwa 
abantu abarhwebayo ii-bitcoin ezilinani elithile elicetywe kwangaphambili, umvuzo 
ungayimirhumo yokwenza iintlawulo zonaniselwano ungadibani nokudibana nomrhumo 
oxhomekeka kumaxabiso ezinto ngelo xesha. 

Lo mvuzo ungenza nezitishi ezincinci zithembakale. Ukuba unqali-ntloko ofuna ukwenza 
umonakalo uyakwazi ukuba ne-CPU enesantya esingaphezulu kuzo ezi zezitishi ezincinci 
zolawulo-lwazi, kuza kunyanzeleka ukuba akhethe ukuba enze ubuqhetseba bokuthi ebe 
ebantwini la ntlawulo ebesele eyenzile okanye enze i-bitcoin ezintsha. Angakhetha ukuba 
angaphuli mthetho kuba le mithetho inceda kwayena ngenxa yokuba uza kufumana 
ii-bitcoin ezininzi ngaphezu komntu wonke, kunokuba aphazamise ubuxhaka-xhaka 
bokuqhuba olu rhwebo kunye nemeko apho ubutyebi bakhe nabo ebubeka 
emngciphekweni.  

## Ukusebenzisa isithuba esincinci kwikhompyutha

Yakuba intlawulo yokugqibela yenziwe, yaza yafakwa ezincwadini, iintlawulo ebezenziwe 
phambi kwayo zingacinywa ukwenzela ukuba zingatyi indawo. Oku kwenziwa ngokuthi 
kusetyenziswa i-Merkle Tree [7][2][5] ngolu hlobo luboniswe ngezantsi apho kushiywa 
ingcambu yodwa ye-hash yebloko. Iibloko ezindala ziye zisongwe ngokuba kuqhawule 
amasebe alo mthi. Ii-hash ezingaphakathi akunyanzelekanga ukuba zigcinwe.  s

![](./reclaiming-disk-space.svg)

Ibloko eyintloko 
ekungakhange 
kwenziwe ntlawulo 
kuyo ingazi-bytes 
ezingama-80. Ukuba 
siyavumelana ukuba 
ibloko yenziwe rhoqo 
emva kwemizuzu 
eli-10, i-80 bytes * 6 * 
24 * 365 = 4.2MB 
ngonyaka. Njengokuba, 
ukususela ngo-2008, 
sekuthengiswa 
iikhompyutha ezine-RAM eyi-2GB futhi xa sijonga kwinkqubo kaMoore yoqikelelo, i-RAM 
yeekhompyutha iza kukhula nge-1.2GB ngonyaka, ke ngoko iikhompyutha azizikuba 
nangxaki ngendawo yokugcina iifayile ezinkulu nokuba ibloko eziyintloko zingagcinwa. s

## Indlela eLula yokuChaza iNtlawulo

Ungakwazi ukuziqinisekisa iintlawulo ungakhange ude ungene kuzo zonke izitishi ezincinci 
zogcino-lwazi (ii-nodes). Umntu kufuneka nje agcine ikopi yeebloko ezizintloko zesona 
sixokelelwano side sobungqina bomsebenzi owenziweyo, anokuzifumana ngokujonga 
kwizitishi zonke zogcino-lwazi ade naye aqiniseke ukuba ngenene eso sesona 
sixokelelwano side sobungqina bomsebenzi owenziweyo, aze ajonge kula Merkle isebe 
elihambelana nentlawulo ekwibloko egximfizwe iinkcukacha. Nangona engazikukwazi 
ukuzijongela ngokwakhe intlawulo eyenziweyo, kodwa ngokuyijonga ukuba ibisuka kweyiphi 
indawo kwesi sixokelelwano angasibona isitishi esincinci ibingene ngaso, kunye nebloko 
ezongezelelweyo emva kwaso emva kokuba ivumile ukuba yamkelwe yikhompyutha. 

![](./simplified-payment-verification.svg)

Ngamanye amazwi, inkqubo yokuqinisekisa intlawulo ungayithemba ukuba nje izitishi 
ezincinci zogcino-lwazi izizo ezilawula ubuxhaka-xhaka obusetyenziselwa urhwebo, kodwa 
iye ithande ukugungqa xa kuvele oonqali-ntloko abafuna ukwenza umonakalo kuyo. 
Nangona izitishi zogcinolwazi zikwazi ukuqinisekisa ngokwazi ukuba iintlawulo 
zezokwenyani ngenene, le ndlela ilawulwayo yokuhlawula ingaphazanyiswa zintlawulo 
zomgunyathi ezenziwe ngoonqalintloko abafuna ukwenza umonakalo ukuba nje bangakwazi 
ukuyoyisa baze bayilawule. Enye indlela yokuthintela oku kukuyithathela ingqalelo imiyalezo 
engxamisekileyo emifutshane ethunyelwa zizitishi zogcino-lwazi xa zibona ibloko 
yomgunyathi, zize ngolo hlobo ziyalele umntu ukuba akhuphele yonke ibloko kunye 
neentlawula azikhonjiswayo ukuchaza ukuba ikhona ngenene into engahambi kakuhle. 
Amashishini afumana iintlawulo angafuna ukuba asebenzise ezawo iinkqubo ezizimeleyo 
nezikwaziyo ukuqinisekisa ngokukhawuleza.  

## Ukudibanisa nokwahlula ixabiso 

Nangona unokwazi ukusebenza nge-bitcoin uwedwa, akunakubalula ukwenza intlawulo 
yesenti nganye xa ubhatala. Ukuze imali yahlulwe okanye idityaniswe, iintlawulo ziyaphuma 
ezinye ziyangena. Kuqhele ukuba kubekho intlawulo enye engenayo esisixa esikhulu esivela 
kwintlawulo enkulu yangaphambili okanye iintlawulo ezininzi ezingenayo zemali encinci, kuze 
kubekho ezimbini eziphumayo: enye iyintlawulo eqhelekileyo, ize enye ibe yintsalela 
ebuyiswayo, ukuba ikhona kulowo ebeyithumele. 

![](./combining-splitting-value.svg)

Kufuneka wazi ukuba ukuzisasaza iintlawulo, apho 
intlawulo ixhomekeke kwiintlawulo ezahlukeneyo, 
zize zona ezo ntlawulo zixhomekeke kwezinye 
ezininzi, akuyongxaki. Akukho mfuneko yokuba 
ube nekopi ezimeleyo yazo zonke iintlawulo 
ezazenziwe. 

## Imfihlo

Iibhanki zesiqhelo zenza iintlawulo zonaniselwano zibe yimfihlo ngokuthi zenze ukuba 
ulwazi ngazo lungasasazwa, luphelele nje kwabo bantu bachaphazelekayo kunye 
nequmrhu elingelinye lesithathu elithembakeleyo. Iimeko apho kufuneka ezi ntlawulo 
zibhengezwe esidlangalaleni zona azibalwa kolu hlobo lonaniselwano kodwa iinkcukacha 
zingagcinwa ziyimfihlo ngenye indlela: ngokugcina iinkcukacha eziyimfihlo zingaziwa. 
Uluntu lungabona ukuba kukho umntu othumela isixa semali esithile komnye umntu, kodwa 
lungayazi ukuba le mali ihlawulwa kubani na. Oku kufana nqwa nendlela olupapashwa 
ngayo ulwazi ngamaziko orhwebo ngezabelo, apho ixesha kunye nomthamo worhwebo 
ubhengezwayo, kodwa kungachazwa ukuba ngoobani abebeqhuba urhwebo.  

![](./privacy.svg)

Njengesinye sezixhobo zokhuselo, kufuneka kusetyenziswe iikhowudi eziyimfihlo 
kwintlawulo nganye ukwenzela ukuba bangaziwa aba bananiselanayo. Lubakhona 
unxulumano phakathi kweentlawulo ezivela kwiindawo ezahlukeneyo, ezithi zivele ukuba 
zenziwe ngumntu omnye. Ingxaki yenzeka xa isitshixo-mfihlo sithe sachazwa, lo nto 
ingabangela ukuba kuvele ukuba nezinye iintlawulo zezomntu omnye.  

## Ukubala

Sicinga ngemeko apho unqalintloko ofuna ukwenza umonakalo ezakufuna ukudala esinye 
isixokolelwano somgunyathi phambi kokuba esi sokwenyani siyilwe. Nokuba ingenzeka le 
nto, ayibangeli ukuba kwenzeke umonakalo apho abantu bazenzela utshintsho 
bengagqithanga mntwini, umzekelo bazenzele imali engasuki ndawo okanye bathathe imali 
engeyoyabo. Izitishi zogcino-lwazi azizikuyamkela intlawulo engumgunyathi, kwaye 
azinakuthatha kwankcukacha zinento yokwenza nayo. Loo nqalintloko uzama ukwenza 
umonakalo angenza utshintsho kwiintlawulo ebezenziwe nguye kuphela azibuyisele imali 
ebesanda kuyihlawula.

Olu kruthakruthwano phakathi kwesixokelelwano sokwenyani kunye nesomgunyathi 
lungafaniswa ne-Binomial Random Walk. Zithi zeziphumelele ezi zixokolelwano zokwenyani 
ziqale zande ngebloko enye, loo nto izenze zibe phambili ngo: +1, size esi somgunyathi 
sibesemva ngebloko enye, lonto yenze ukuba kuthiwe umgama phakathi kwazo ngu: -1. s

Amathuba okuba lo nqalintloko ade aleqe angabi semva angafaniswa nala nto kuthiwa 
yi-Gambler’s Ruin Problem. Masithi umntu ongcakazayo onemali eyaneleyo ayibolekileyo 
uqala ukungcakaza sele esetyaleni aze adlale izihlandlo ezininzi ezama ukuba aphume 
etyaleni abanemali ekhoyo. Singabala amathuba okuba ade afikelele kwiqondo lokuba 
angabinatyala, okanye unqalintloko ozama ukwenza umonakalo uza kuthatha ixesha 
elingakanani ukuze afikelele kule ndawo sikuyo isixokelelwano sokwenyani, ngolu hlobo 
lulandelayo[8]: 

<math xmlns="http://www.w3.org/1998/Math/MathML" display="block">
  <mtable columnalign="right center left" rowspacing="3pt" columnspacing="0 thickmathspace" displaystyle="true">
    <mtr>
      <mtd>
        <mstyle mathsize="1.2em">
          <mi>p</mi>
        </mstyle>
      </mtd>
      <mtd>
        <mi></mi>
        <mo>=</mo>
      </mtd>
      <mtd>
        <mtext>&#xA0;ngamathuba aza kuthathwa sisitishi sogcino-lwazi phambi kokuba sifumane enye i-block</mtext>
      </mtd>
    </mtr>
    <mtr>
      <mtd>
        <mstyle mathsize="1.2em">
          <mi>q</mi>
        </mstyle>
      </mtd>
      <mtd>
        <mi></mi>
        <mo>=</mo>
      </mtd>
      <mtd>
        <mtext>&#xA0;amathuba okuba unqalintloko afumane i-block</mtext>
      </mtd>
    </mtr>
    <mtr>
      <mtd>
        <mstyle mathsize="1.2em">
          <msub>
            <mi>q</mi>
            <mi>z</mi>
          </msub>
        </mstyle>
      </mtd>
      <mtd>
        <mi></mi>
        <mo>=</mo>
      </mtd>
      <mtd>
        <mrow>
          <mtext>&#xA0;amathuba okuba unqalintloko afikelele kwibloko eziku-&#xA0;</mtext>
          <mrow class="MJX-TeXAtom-ORD">
            <mi>z</mi>
          </mrow>
          <mtext>&#xA0;blocks behind</mtext>
        </mrow>
      </mtd>
    </mtr>
  </mtable>
</math>

<math xmlns="http://www.w3.org/1998/Math/MathML" display="block">
  <mstyle mathsize="1.2em">
    <msub>
      <mi>q</mi>
      <mi>z</mi>
    </msub>
    <mo>=</mo>
    <mrow>
      <mo>{</mo>
      <mtable rowspacing="4pt" columnspacing="1em">
        <mtr>
          <mtd>
            <mn>1</mn>
          </mtd>
          <mtd>
            <mrow class="MJX-TeXAtom-ORD">
              <mtext class="MJX-tex-mathit" mathvariant="italic">if</mtext>
            </mrow>
            <mspace width="thickmathspace" />
            <mi>p</mi>
            <mo>&#x2264;<!-- ≤ --></mo>
            <mi>q</mi>
          </mtd>
        </mtr>
        <mtr>
          <mtd>
            <mo stretchy="false">(</mo>
            <mi>q</mi>
            <mrow class="MJX-TeXAtom-ORD">
              <mo>/</mo>
            </mrow>
            <mi>p</mi>
            <msup>
              <mo stretchy="false">)</mo>
              <mi>z</mi>
            </msup>
          </mtd>
          <mtd>
            <mrow class="MJX-TeXAtom-ORD">
              <mtext class="MJX-tex-mathit" mathvariant="italic">if</mtext>
            </mrow>
            <mspace width="thickmathspace" />
            <mi>p</mi>
            <mo>&gt;</mo>
            <mi>q</mi>
          </mtd>
        </mtr>
      </mtable>
      <mo>}</mo>
    </mrow>
  </mstyle>
</math>

Ngenxa yokuba besiqikelele ukuba u
<math xmlns="http://www.w3.org/1998/Math/MathML">
  <mi>p</mi>
  <mo>&#x003E;<!-- > --></mo>
  <mi>q</mi>
</math>
, la mathuba ehla kakhulu njengokuba inani 
leebloko unqalintloko ekufuneka efike kuzo lisanda. Kuba ke ngoku amathuba embalwa 
kakhulu, ukuba akazikufumana ntlahla enze umtsi omkhulu, amathuba akhe aye encipha 
kakhulu kwaye uye eshiyekela kakhulu.  

Ngoku masikhe siqwalasele ixesha ekufuneka lo ufakelwe imali alilinde phambi kokuba 
aqiniseke ukuba umntu ebethumele imali akazikuphinda ayijike. Sithatha ngokuba lo 
uthumele imali ngunqalintloko ofuna ukuqhatha lo uza kuyifumana acinge ukuba 
ubhatelwe, aze asuke ayijike ayibuyisele kuye ukuhamba kwexsha. Lo ufumene imali uza 
kuxelelwa ngoko nangoko xa le nto isenzeka, kodwa yena la nqalintloko uza kucinga 
ukuba lo ebemthumele imali uza kothuka sekophulwe.  
 
Lo ufumana imali uza kuyila isitshixo-mfihlo esitsha aze anike isitshixo-mfihlo 
sikawonke-wonke kulo ebeyithumele phambi kokuba atyikitye. Oku kuthintela lo 
ebethumele ukuba enze isixokolelewano seebloko phambi kwexesha ngokuthi ahlale kuyo 
angayeki ade abe nentlahla yokuba agqithe ibe nguye ophambili, aze enze intlawulo ngalo 
mzuzu. Yakuba yenziwe intlawulo, unqalintloko uqalisa ukusebenza ngondlela-mnyama 
kwesinye isixokelelwano esingesinye esinezinye iinkcukacha zale ntlawulo. 
 
Lo uhlawulwayo yena uza kulinda ide intlawulo ibe kanti yenzekile kwibloko futhi nebloko 
ezingu: z zidityanisiwe emva koko. Akayazi indima esele ihanjwe ngunqalintloko, kodwa 
sisithi ke le bloko inyanisekileyo ithathe eli xesha liqhelekileyo ukusebenza kwibloko enye, 
umgama osele uhanjwe ngunqalintloko ungachazwa ngokwethiyori ye-Poisson Distribution 
kwaye iziphumo zingakhangeleka ngolu hlobo: 

<math xmlns="http://www.w3.org/1998/Math/MathML" display="block">
  <mstyle mathsize="1.2em">
    <mi>&#x03BB;<!-- λ --></mi>
    <mo>=</mo>
    <mi>z</mi>
    <mfrac>
      <mi>q</mi>
      <mi>p</mi>
    </mfrac>
  </mstyle>
</math>

Ukuze sikwazi ukubala amathuba anawo unqalintloko phambi kokuba afike kule ndawo 
sikuyo, siphinda-phinda eli nani lixhaphakileyo libalwe ngokwe-Poisson ngesixa somgama 
ngamnye osele ewuhambile unqalintloko ngamathuba anawo okufika kule ndawo zikuyo ezi 
bloko zokwenyani:

<math xmlns="http://www.w3.org/1998/Math/MathML" display="block">
  <mstyle mathsize="1.2em">
    <munderover>
      <mo>&#x2211;<!-- ∑ --></mo>
      <mrow class="MJX-TeXAtom-ORD">
        <mi>k</mi>
        <mo>=</mo>
        <mn>0</mn>
      </mrow>
      <mrow class="MJX-TeXAtom-ORD">
        <mi mathvariant="normal">&#x221E;<!-- ∞ --></mi>
      </mrow>
    </munderover>
    <mfrac>
      <mrow>
        <msup>
          <mi>&#x03BB;<!-- λ --></mi>
          <mi>k</mi>
        </msup>
        <msup>
          <mi>e</mi>
          <mrow class="MJX-TeXAtom-ORD">
            <mo>&#x2212;<!-- − --></mo>
            <mi>&#x03BB;<!-- λ --></mi>
          </mrow>
        </msup>
      </mrow>
      <mrow>
        <mi>k</mi>
        <mo>!</mo>
      </mrow>
    </mfrac>
    <mo>&#x22C5;<!-- ⋅ --></mo>
    <mrow>
      <mo>{</mo>
      <mtable rowspacing="4pt" columnspacing="1em">
        <mtr>
          <mtd>
            <mo stretchy="false">(</mo>
            <mi>q</mi>
            <mrow class="MJX-TeXAtom-ORD">
              <mo>/</mo>
            </mrow>
            <mi>p</mi>
            <msup>
              <mo stretchy="false">)</mo>
              <mrow class="MJX-TeXAtom-ORD">
                <mo stretchy="false">(</mo>
                <mi>z</mi>
                <mo>&#x2212;<!-- − --></mo>
                <mi>k</mi>
                <mo stretchy="false">)</mo>
              </mrow>
            </msup>
          </mtd>
          <mtd>
            <mrow class="MJX-TeXAtom-ORD">
              <mtext class="MJX-tex-mathit" mathvariant="italic">if</mtext>
            </mrow>
            <mspace width="thickmathspace" />
            <mi>k</mi>
            <mo>&#x2264;<!-- ≤ --></mo>
            <mi>z</mi>
          </mtd>
        </mtr>
        <mtr>
          <mtd>
            <mn>1</mn>
          </mtd>
          <mtd>
            <mrow class="MJX-TeXAtom-ORD">
              <mtext class="MJX-tex-mathit" mathvariant="italic">if</mtext>
            </mrow>
            <mspace width="thickmathspace" />
            <mi>k</mi>
            <mo>&gt;</mo>
            <mi>z</mi>
          </mtd>
        </mtr>
      </mtable>
      <mo>}</mo>
    </mrow>
  </mstyle>
</math>

Ukuwalandelelanisa ngokutsha ukuthintela ukuba amathuba abe linani elingenasiphelo…

<math xmlns="http://www.w3.org/1998/Math/MathML" display="block">
  <mstyle mathsize="1.2em">
    <mn>1</mn>
    <mo>&#x2212;<!-- − --></mo>
    <munderover>
      <mo>&#x2211;<!-- ∑ --></mo>
      <mrow class="MJX-TeXAtom-ORD">
        <mi>k</mi>
        <mo>=</mo>
        <mn>0</mn>
      </mrow>
      <mrow class="MJX-TeXAtom-ORD">
        <mi>z</mi>
      </mrow>
    </munderover>
    <mfrac>
      <mrow>
        <msup>
          <mi>&#x03BB;<!-- λ --></mi>
          <mi>k</mi>
        </msup>
        <msup>
          <mi>e</mi>
          <mrow class="MJX-TeXAtom-ORD">
            <mo>&#x2212;<!-- − --></mo>
            <mi>&#x03BB;<!-- λ --></mi>
          </mrow>
        </msup>
      </mrow>
      <mrow>
        <mi>k</mi>
        <mo>!</mo>
      </mrow>
    </mfrac>
    <mrow>
      <mo>(</mo>
      <mrow>
        <mn>1</mn>
        <mo>&#x2212;<!-- − --></mo>
        <mo stretchy="false">(</mo>
        <mi>q</mi>
        <mrow class="MJX-TeXAtom-ORD">
          <mo>/</mo>
        </mrow>
        <mi>p</mi>
        <msup>
          <mo stretchy="false">)</mo>
          <mrow class="MJX-TeXAtom-ORD">
            <mo stretchy="false">(</mo>
            <mi>z</mi>
            <mo>&#x2212;<!-- − --></mo>
            <mi>k</mi>
            <mo stretchy="false">)</mo>
          </mrow>
        </msup>
      </mrow>
      <mo>)</mo>
    </mrow>
  </mstyle>
</math>

Xa kuthe kwatshintshelwa kwikhowudi engu-C…

```c
#include 
double AttackerSuccessProbability(double q, int z)
{
	double p = 1.0 - q;
	double lambda = z * (q / p);
	double sum = 1.0;
	int i, k;
	for (k = 0; k <= z; k++)
	{
		double poisson = exp(-lambda);
		for (i = 1; i <= k; i++)
			poisson *= lambda / i;
		sum -= poisson * (1 - pow(q / p, z - k));
	}
	return sum;
}
```

Xa sithe sahlalutya iziphumo, siyabona ukuba amathuba ehla kakhulu ngo: z. 

```
q=0.1
z=0    P=1.0000000
z=1    P=0.2045873
z=2    P=0.0509779
z=3    P=0.0131722
z=4    P=0.0034552
z=5    P=0.0009137
z=6    P=0.0002428
z=7    P=0.0000647
z=8    P=0.0000173
z=9    P=0.0000046
z=10   P=0.0000012

q=0.3
z=0    P=1.0000000
z=5    P=0.1773523
z=10   P=0.0416605
z=15   P=0.0101008
z=20   P=0.0024804
z=25   P=0.0006132
z=30   P=0.0001522
z=35   P=0.0000379
z=40   P=0.0000095
z=45   P=0.0000024
z=50   P=0.0000006
```

Ukusombulula isibalo si-P esingaphantsi ko: 0.1%... 

```
P < 0.001
q=0.10   z=5
q=0.15   z=8
q=0.20   z=11
q=0.25   z=15
q=0.30   z=24
q=0.35   z=41
q=0.40   z=89
q=0.45   z=340
```

## Isiqukumbelo

Siphakamise ukuba kusetyenziswe inkqubo ye-intanethi kungaxhomekekwa kumba 
wokuthembana. Siqale ngokucacisa esi sicwangciso siqheliweyo sendlela etyhutyha ngayo 
i-bitcoin ku-intanethi, into leyo yenza ukuba xa ungumnikazi we-bitcoin akekho omnye oza 
kuba nebango kuyo, kodwa lonto ayincedi ukuba akhona amathuba okuba ubanjiswe 
umgunyathi kuthi kanti le mali ucinga ukuba unayo sele isetyenzisiweyo, qha wena loo nto 
awuyazi. Ukusombulula le ngxaki, siye sacebisa ukuba kusetyenziswe ubuxhaka-xhaka 
obuza kulawulwa ngabarhwebi bonke apho kuza kusetyenziswa ubungqina bomsebenzi 
owenziweyo ukuze kubhalwe zonke iinkcukacha zeentlawulo ezenziweyo esidlangalaleni 
into leyo eza kubangela ukuba kungabi lula kwaphela ukuba unqalintloko enze utshintsho 
engagunyaziswanga ukuba izitishi zogcino-lwazi ezinyanisekileyo ziza kulawula umthamo 
omkhulu we-CPU. Obu buxhaka-xhaka bukhangeleka bulula kakhulu kodwa kunzima 
ukuba bube lixhoba lokuxhatshazwa. Izitishi zogcino-lwazi ziyasebenzisana kungekho bani 
uzimele ngasemva. Akunyanzelekanga ukuba zaziwe njengoko imiyalezo ingathunyelwa 
kwindawo ethile enye qha xa ithunyelwa kufuneka kuqinisekiswe ukuba akukho ndlela 
yakwenza utshintsho olungaziwayo. Izitishi zingamane ziphuncuka kodwa ziphinde zibuye, 
zixhomekeka nje kubungqina bomsebenzi owenziweyo njengelona xhadi lilithemba xa 
zifuna ulwazi xa ziphinda zibuya emva kokuba bezikhe zaqhawuka. Zixhomekeke kulwazi 
olukwi-CPU, apho zithi zizamkele iibloko njengokuba zisisixhobo sorhwebo 
esithambekeleyo zize zisebenzele ukuzandisa zize zizikhabe iibloko zomgunyathi 
ngokwala ukusebenza ngazo. Nayiphina imithetho nemigaqo efunekayo kunye nemivuzo 
efumanekayo ingalula xa kusetyenziswa le ndlela yokusebenzisana.  

## References

1. W. Dai, ["b-money,"](https://nakamotoinstitute.org/b-money/) [http://www.weidai.com/bmoney.txt](http://www.weidai.com/bmoney.txt), 1998.
2. H. Massias, X.S. Avila, and J.-J. Quisquater, ["Design of a secure timestamping service with minimal trust requirements,"](https://nakamotoinstitute.org/secure-timestamping-service.pdf) In 20th Symposium on Information Theory in the Benelux, May 1999.
3. S. Haber, W.S. Stornetta, ["How to time-stamp a digital document,"](https://nakamotoinstitute.org/time-stamp-digital-document.pdf) In Journal of Cryptology, vol 3, no 2, pages 99-111, 1991.
4. D. Bayer, S. Haber, W.S. Stornetta, ["Improving the efficiency and reliability of digital time-stamping,"](https://nakamotoinstitute.org/improving-time-stamping.pdf) In Sequences II: Methods in Communication, Security and Computer Science, pages 329-334, 1993.
5. S. Haber, W.S. Stornetta, ["Secure names for bit-strings,"](https://nakamotoinstitute.org/secure-names-bit-strings.pdf) In Proceedings of the 4th ACM Conference on Computer and Communications Security, pages 28-35, April 1997.
6. A. Back, ["Hashcash - a denial of service counter-measure,"](https://nakamotoinstitute.org/hashcash.pdf) ][http://www.hashcash.org/papers/hashcash.pdf](http://www.hashcash.org/papers/hashcash.pdf), 2002.
7. R.C. Merkle, ["Protocols for public key cryptosystems,"](https://nakamotoinstitute.org/public-key-cryptosystems.pdf) In Proc. 1980 Symposium on Security and Privacy, IEEE Computer Society, pages 122-133, April 1980.
8. W. Feller, ["An introduction to probability theory and its applications,"](https://nakamotoinstitute.org/introduction-probability-theory-vol-i.pdf) 1957.