---
translators: 
    - 
        name: "Tirhani Mabasa"
        href: "https://twitter.com/TirhaniMabasa"
---

# Bitcoin: Sisteme ya Khexe ya Tintangha ya Xielekitironiki

hi Satoshi Nakamoto [2008/10/31](/bitcoin.pdf)

<LanguageDropdown/>

## Nkomiso

Vhexini ya tintangha ya khexe ya xielekitroniki yi ta pfumelela tihakelo ta le ka inthanete ku 
va ti rhumeriwa ku suka eka munhu wun’we ku ya eka wun’wana handle ko tirhisa 
nhlangano wa swa timali. Minsayino ya xidijitali yi lulamisela hi xiphemu xa xintshuxo, 
kambe mimbuyelonkulu ya lahleka loko munhu wa vunharhu a ha laveka ku siveka ku tirhisa 
mali hi ka mbirhi. Hi ringanyeta leswaku xintshuxo xa ku tirhisa mali hi ka mbirhi I ku tirhisa 
netiweke ya tintangha. Netiweke ya tithiranzekixini ta timestamps hi ku ti hexa eka nketani 
leyi yaka emahlweni ya vumbhoni bya ntirho, ti endla rhikhodo leyi nga ta ka yi nga cinciwi 
handle ka rhikhodo ya vumbhoni bya ntirho. Nketani yo leha ngopfu a yi nge tirhi ntsena 
tanihi vumbhoni bya ntirho bya timhangu leti nga endleka, kambe vumbhoni bya leswaku 
matimba lamakulu ma CPU. Ntsena loko majorothi ya matimba ya CPU ya lawuriwa hi tinodi 
leti tirhaka kun’we ku hlasela netiweke, ti ta vumba nketani yo leha ngopfu no rhangela 
vahlaseri. Netiweke hi yoxe yi lava xivumbeko xitsongo. Mahungu ma haxiwa hi ndlela yo 
antswa, naswona tinodi ti nga sukela kumbe ti joyina netiweke hi ku tsakela, no amukela 
vumbhoni bya ntirho byo leha bya nketani tanihi vumbhoni bya leswi nga humelela loko ti 
nga ri kona. 

## Masungulo

Ku sungula eka Inthanete swi ya hi minhlangano ya swa timali leyi phakelaka vukorhokeri 
eka munhu wa vunharhu loyi a nga tshembheka ku tirhana na tihakelo ta xielekitironiki. 
Hambi loko sisteme yi tirha kahle eka tithiranzekixini tin’wana, ya ha tikeriwa hi leswi yi nga 
swi tekelela swo vevuka ka endlelo leri landzaka vutshembhi. Tithiranzekixini leti nga 
thleleriki endzhaku a ti koteki, hikuva minhlangano ya swa timali a yi koti ku ahlula 
minkatetano. Tihakelo ta minkanetano ya tithiranzekixini yi tlakukile, yi hunguta sayizi ya 
thiranzekixini ya minimamu na ku tsema tithiranzekixini letintsongo, naswona ku na hakelo 
yikulu ya ku lahlekeriwa ka vukorhokeri bya ku thlerisela endzhaku tihakelo. Laha swi 
kotekaka ku thlerisela endzhaku, ku laveka ka ku tshembha ka hangalaka. Vaxaviselani va 
fanele ku xiya tikhasitama ta vona, ku va nyika mahungu mo tala lama a va nga ta ma 
tsakela ku ma kuma. Phesente yo karhi ya vuxisi ya amukeliwa tani hi leyi nga papalatekiki. 
Tihakelo leti na tihakelo leti nga tiyisisiwangiki ti nga papalatiwa eka munhu hi ku tirhisa 
mali yo khomeka, kambe a ku na endlelo leri tirhaka ra ku endla tihakelo hi tichanele ta 
vuhlanganisi handle ka munhu loyi a nga tshembheka. 

Leswi swi lavekakak i sisteme ya tihakelo ta xielekitironiki eka vumbhoni bya cryptografiki 
ku nga ri ku tshembha, ku pfumelela vanhu vambirhi lava swi tsakelaka ku hakelala hi ku 
kongoma ku nga laveki ku tshembha ka munhu wa vunharhu. Tithiranzekixini leti landzaka 
sisteme ya khomphyuta a ti koti ku thlerisela endzhaku loko muxavisi loyi a sirheleriweke a 
xava eka vaxisi, maendlelo ya ntolovelo ya ka simekiwa ku sirhelela vaxavi. Eka phepha 
leri, hi ringanyeta leswaku xintshuxo xa xiphiqo xo hakela hi ka mbirhi hi ku tirhisa netiweke 
ya tintangha yi hangalasiwa eka sevha ya timestamp ku endlela ku endla vumbhoni bya 
khomphyuta bya ndlela yo landzelelana ka tithiranzekixini. Sisteme yi hlayisekile ntsena 
loko tinodi ti tshembheka eka ku hlangaleta matimba yo tala ma CPU ku tlula ku tirhisana 
na ntlawa wa tinodi to hlasela. 

## Tithiranzekixini

Hi hlamusela khoyini ya xielekitironiki tanihi nketani ya minsayino ya xidijitali. N’winyi 
wun’wana na wun’wana u hundzisela khoyini eka munhu la landzelaka hi ku sayina 
xidijitali eka thiranzekixini leyi nga hundza na khiya ra mani na mani ra n’winyi la 
landzelaka loko leswi swi hlanganisiwa emakumu ka khoyini. Muhakeli a nga tiyisisa 
minsayino ku tiyisisa nketani ya vun’winyi.

![](./transactions.svg)

Xiphiqo hi leswaku muhakeri a nge tiyisisi leswaku vinyi a va hakelanga hi ka mbirhi hi 
khoyini. Xintshuxo xo toloveleka I ku tivisa matimba ya lexikarhi lama nga tshembheka, 
kumbe minti, leyi chekaka thiranzekixini yin’wana na yin’wana eka ku hakela ka mbirhi. 
Endzhaku ka thiranzekixini yin’wana na yin’wana, khoyini yi faneleyi fanele ku vuyela eka 
minti ku humesiwa ka khoyini yintshwa, naswona I khoyini leyi humesiwaka ntsena hi ku 
kongoma ku suka eka minti leyi tshembhiwaka ku ka yi nga hakerisi hi ka mbirhi. Xiphiqo hi 
xintshuxo lexi hi leswaku xiyimo xa sisteme hinkwayo ya mali xi le mavokweni ya 
khamphani leyi fambisaka minti, nakona thiranzekixini yin’wana na yin’wana yi fanele ku 
hundza hi le ka yona, ku fana na bangi. 

Hi lava ndlela ya leswaku muhakeli a tiva leswaku vin’yi va nkarhi lowu nga hundza a va 
sayinelanga tithiranzekixini ta le masunguleni. Hi xikongomelo xa hina, thirathzekixini ya le 
masunguleni hi yona leyi hlayiswaka, kutani a hi na mhaka na ku ringeta ka le ndzhaku ko 
hakela hi ka mbirhi. Ndlela yin’we ntsena yo tiyisisa ku nga ri kona ka thiranzekixini I ku tiva 
hi tithiranzekixini hinkwato. Eka muxaka lowu landzaka minti, minti a yi ti tiva tithiranzekixini 
hinkwato naswona yo teke xiboho xa leswaku ku fika yihi ku sungula. Ku fikelela leswi 
handle ka munhu loyi a nga tshembheka, tithiranzekixini ti fanele ku tivisiwa eka mani na 
mani[1], naswona hi lava sisteme ya vateka xiave ku pfumela matimu  man’we ya odara leyi 
nga amukeriwa. Muhakeli u lava vumbhoni bya bya leswaku hi nkarhi wa thiranzekixini 
yin’wana na yin’wana, tinodi to hlaya a ti pfumelelana leswaku a yi sungule yi amukeriwa. 

## Sevha ya Timestamp

Xintshuxo lexi hi xi ringanyetaka xi sungula hi sevha ya timestamp. Sevha ya timestamp yi tirha 
hi ku teka hexe ya buloko ya minchumu leyi nga ta rhekhodiwa hi nkarhi naswona yi 
hangalasiwa hi hexe, ku fana na le ka phephahungu kumbe poso ya Usenet post[2-5]. 
Timestamp yi komba leswaku datara a yi ri kona nkarhi lowu nga hundza eka hexe ya 
yona, ku endlela ku maka nketani, leyi vumbekaka endzhaku ka timestamp yin’wana na 
yin’wana leyi nga yi rhangela. 

![](./timestamp-server.svg)

## Vumbhoni bya Ntirho

Ku simeka sevha ya timestamp leyi hangalakeke eka ntangha - ntangha, hi ta lava ku 
tirhisa sisteme ya vumbhoni bya ntirho byo fana na bya Adam Back's Hashcash[6], ku nga 
ri phephahungu kumbe topiso ta Usenet posts. Vumbhoni bya ntirho byi katsa ku xopaxopa 
nkoka lowu nga hexiwa, ku fana na SHA-256, hexe yi sungula hi nomboro ya tibiti ta 
tandza. Ntirho wa nhlayo xikarhi wa laveka eka ku vona nomboro ya tibiti ta tandza leyi 
lavekaka naswona yi nga tiyisisiwa hi ku tirhisa hexe yin’we. 

Eka netiweke ya hina ya timestamp, hi simeka vumbhoni bya ntirho hi ku ngetela eka 
buloko ku fikela nkoka wu kumeka lowu nyikaka hexe ya buloko leyi lavaka tibitsi ta 
tandza. Loko se ku ringetela ka CPU ku ndlandlamuxiwile ku endlela ku enerisa vumbhoni 
bya ntirho, buloko a yi nge cinci handle ko endla ntirho nakambe. Tanihi leswi tibuloko ta le 
ndzhaku ti nga hakiwa endzhaku ka yona, ntirho wo cinca buloko wu ta katsa ku endla 
nakambe ka tibuloko leti nga endzhaku. 

![](./proof-of-work.svg)

Vumbhoni bya ntirho byi thlela byi lulamisa xiphiqo xo kuma vuyimeri bya majorithi yo teka 
swiboho. Loko majorithi a yi ya hi ku adirese yin’we ya IP I vhoti yin’we, a swi ta cinciwa hi 
munhu wun’wani na wun’wani loyi a phakelaka ti IP to tala. Vumbhoni bya ntirho kahhlekahle i 
CPU-yin’we- vhoti-yin’we. Xiboho xa majorithi xi yimeriwa hi ketani yin’we yo leha eka hinkwato,
leyi nga na vumbhoni bya ntirho lebyikulu lebyi vekiseke eka yona. Majorithi ya matimba ya 
CPU ya lawuriwa hi tinodo to tshembheka, nketani yo tshembheka yi ta kula hi xihatla no 
rhangela tiketani leti phikizanaka na yona. Ku antswisa buloko leyi nga hundza, muhlaseri u ta 
fanela ku endla hi vuntshwa vumbhoni bya ntirho wa buloko na tibuloko hinkwato leti nga 
endzhaku ka yona naswona leti nga ta yi khoma na ku hundza ntirho wa tinodi to tshembheka. 
Hi ta komba endzhaku leswaku swi nga endleka leswaku muhlaseri wo nonoka a khoma 
tibuloko leti nyamalalaka tanihi tibuloko leti ngeteliwaka. 

Ku riha eka ku tlakuka ka rivilo ra hardware na ntsakelo wo hambanana wa ku tsutsuma 
ka tinodi hi ku famba ka nkarhi, vumbhoni byo tika ka ntirho byi va kona hikwalaho ka 
mpfuka-xikarhi wa ku famba ka thagete ya nhlayo ya tibuloko hi awara. Loko ti makeka 
hi xihatla, ku va na ku tlakuka ka ku tikeriwa. 

## Netiweke

Magoza mo fambisa netiweke hi lama landzelaka:

1. Thiranzekixini tintshwa ti hangalasiwa eka tinodi hinkwawo. 
2. Nodi yin’wana na yin’wana yi hlengeleta tithiranzekixini tintshwa ti ya eka buloko. 
3. Nodi yin’wana na yin’wana yi triha hi ku vumbhoni-bya-ntirho byo tika bya buloko ya 
rona.
4. Loko nodi yi kuma vumbhoni-bya-ntirho, yi hangalasa buloko eka madingu hikwawo.
5. Tinodi ti amukela buloko ntsena loko tithiranzekixini hinkwato leti nga eka rona ti ri ta 
ntiyiso naswona ti nga se tirhisiwa. 
6. Tinodi ti kombisa ku amukela ka tona ka buloko hi ku tirhana no endla buloko 
yintshwa eka nketani, hi ku tirhisa hexe ya buloko leyi amukeriweke ku fana na le ka 
hexe leyi nga hundza. 

Tinodi ti tekela enhlokweni nketani leyo leha ngopfu minkarhi hinkwayo ku va yona yo 
lulama naswona yi ya emahlweni yi ndlandlamuxa. Loko tinodi timbirhi ti haxa tivhexini to 
hambanahambana eka buloko leyi landzelaka hi nkarhi wun’we, tin’wana tinodi ti nga ha 
kuma yin’we kumbe yin’wana ku sungula. Hi ndlela yaleyo, ti tirha eka yo sungula leyi ti yi 
kumaka. Kambe ti hlayisa rhavi lerin’wana loko ro tshika ri leha. Thayihe yi ta tsemeka loko 
vumbhoni bya ntirho lebyi landzelaka byi kumeka naswona rhavi rin’we ri sungula ku leha, 
tinodi leti a ti tirha eka rhavi lerin’wana ti ta cincela eka lero leha. 

Vuhaxi bya tithiranzekixini tintshwa a swi bohi ku va ti fiki eka tinodi hinkwato. Ntsena loko 
ti fikelela tinodi to tala, ti ta nghena eka buloko ku nga ri khale. Vuhaxi bya buloko na 
byona bya amukela mahungu lama nga siyiwa. Loko nodi yi nga kumi buloko, yi ta yi 
kombela loko yi yi amukela buloko leyi landzelaka no vona leswaku yi lahle yin’we. 

## Xihlohloteli

Hi ntwanano, thiranzekixini yo sungula eka buloko i thiranzekixini yo hlawuleka leyi 
sungulaka khoyini yintshwa ya muendli wa buloko. Leswi swi tatisa xihlohloteli leswaku 
tinodi ti seketela netiweke, no lulamisela hi ndlela yo sungula ku hangalasa tikhoyini eka 
vuhangalasi, tanihi leswi ku nga riki na vulawuri bya le xikarhii byo tihumesa. Ku tatisa ka 
ntsengo wa tikhoyioni tintshwa i analogo ya van’watimayini va nsuku lava ndlandlamuxaka 
swipfuno ku tatisa eka nsuku eka vuhangalasi. Eka hina, i nkarhi wa CPU na gezi leswi 
ndlandlamukaka.

Xihlohloteli xi nga thlela xi kuma mali eka hakelo ya thiranzekixini. Loko nkoka wa leswi 
humaka swa thiranzekixini wu ri wuntsongo eka nkoka wa leswi nghenaka, ku hambana ka 
hakelo ya thiranzekixini loku ngeteriwaka eka nkoka wa xihlohloteli xa buloko leyi nga na 
thiranzekixini. Loko se nomboro leyi vekiweke ya tikhoyini yi nghenisiwa eka vuhangalasi, 
xihlohloteli xi nga cinca tihakelo hinkwato ta thiranzekixini naswona ti nga hakerisiwi na 
xibalo. 

Xihlohloteli xi nga pfuna ku hlohlotela tinodi ku tshama ti tshembhekile. Loko muhlaseri 
loyi a nga na makwanga a kota ku vumba matimba ya CPU ku tlula tinodi hinkwato, u ta 
fanela ku hlawula exikarhi ko yi tirhisa ku endla vuxisi eka vanhu hi ku yiva tihakelo ta 
yena kumbe hi ku endla tikhoyini tin’wana tintshwa. U fanele ku kuma leswaku swa 
vuyerisa ku tlanga hi milawu, milawu leyi n’wi vuyerisaka hi tikhoyini tintshwa ku tlula ta 
lavan’wana ti hlanganile, ku tlula ku tekela ehansi sisteme na ku xiviri xa rifuwo ra yena. 

## Ku Koxa nakambe Xivandla xa Disk 

Loko se thiranzekixini eka tikhoyini yi celeriwile ehansi ka tibuloko, tithiranzekixini ta le 
mahlweni ka tona ti nga lahliwa ku hlayisa xivandla xa disk. Ku pfuna eka leswi handle ko 
tlula hexe ya buloko, tithiranzekixini ti hexiwa eka Merkle Tree [7][2][5], rimintsu ri katsiwa 
ntsena eka hexe ya buloko. Tibuloko ta khale ti nga hlangananisiwa hi ku tlandlunula 
marhavi ya nsinya. Tihexe ta le ndzeni a ti lavi ku hlayisiwa.

![](./reclaiming-disk-space.svg)

Heda ya buloko leyi nga riki na tithiranzekixini yi ta va kwalomu ka 80 wa tibayiti. Loko ho 
buloko yi endliwa timinete tin’wana na tin’wana ta 10, 80 wa tibayiti * 6 * 24 * 365 = 
4.2MB hi lembe. Tisisteme ta khomphyuta ti xavisiwa ti ri kwalomu ka 2GB ya RAM hi 
2008, naswona Moore's Law ku vhumbha ku kulaka nkarhi wa sweswi ka 1.2GB hi 
lembe, xitoreji a xi fanelanga ku va xiphiqo hambi leswi tiheda ta buloko ti faneleke ku 
tsundzukiwa.

## Ku Tiyisisa ka Tihakelo loku Olovisiweke

Swa koteka ku tiyisisa tihakelo handle ko fambisa nodi ya netiweke hinkwayo. Mutirhisi u 
lava ntsena ku hlayisa khopi ya tiheda ta buloko ya vumbhoni bya ntirho bya nketani yo 
leha, leyi nga khomaka tinodi ta netiweke ya nketani yo leha, no kuma rhavi ra Merkle leri 
hlanganisaka thiranzekixini na buloko ya timestamped ya yona. A nge koti ku cheka 
thiranzekixini hi yexe, kambe hi ku yi hlanganisa no yi veka eka nketani, a nga vona 
leswaku nodi ya netiweke yi yi amukerile, naswona tibuloko leti nga ngeteriwa endzhaku ka 
yona ti tiyisisa ku ya emahlweni leswaku netiweke yi yi amukerile. 

![](./simplified-payment-verification.svg)

Loko swi ri tano, ku tiyisisa i ndlela yo tshembheka ntsena loko tinodi to tshembheka ti 
lawula netiweke, kambe ti le ka nxungeto loko netiweke yi tluliwa hi matimba hi muhlaseli. 
Loko tinodi ta netiweke ti nga kota ku tiyisisa thiranzekixini hi toxe, ndlela yo olova yi nga 
yengiwa hi tithiranzekixini ta vuxisi ta muhlaseli ntsena loko muhlaseli a ya emahlweni a 
hlula netiweke hi matimba. Qhinga rin’we ro sirhelela ehenhla ka leswi ku ta va ku amukela 
swilemuxo swa tinodi loko ti kuma buloko leyi nga tirhiki, leswi endlaka leswaku software ya 
mutirhisi yi dawuniloda buloko yi helerile na ku lemuxa hi tithiranzekixini ku tiyisisa ku 
hambana. Bindzu leri amukelaka tihakelo hi xitalo ra ha lava ku tsutsumisa tinodi ta rona ku 
kuma vusirheleri byo tiyimela na ku tiyisisa ka xihatlka. 

## Ku Hlanganisa na ku Hambanisa Nkoka 

Hambiloko swi nga ta ka swi nga olovi ku khoma khoyini ha yin’we, a swi nge kombi vuthlari ku 
hambanisa thiranzekixini ya sente yin’wana na yin’wana leyi hundzisiwaka. Ku pfumelela nkoka 
wa ku hambana na ku hlangana, tithiranzekixini ti na ti iniphuti na ti outphuti leti andzeke. Ku tala 
ku va na inphuti yin’we eka thiranzekixini yo leha leyi nga hundza yi andzisiwa na mintsengo 
leyitsongo ya tiimphuti timbirhi: yin’we ya tihakelo, leyin’wana ya ku cinca loku vuyelelaka, loko 
ko va na ku vuyela eka murhumeri. 

![](./combining-splitting-value.svg)

Swi fanele ku lemukiwa leswaku fan-out, laha thiranzekixini yi yaka hi tithiranzekixini to 
hambanahambana, na tithiranzekixini leti yaka hi to tala, a hi xiphiqo laha. A ku laveki ku 
hetisa khopi leyi nga yoxe ya matimu ya thiranzekixini.

## Xihundla

Endlelo ro banga ra ntoilovelo ri fikelela levhele ya xihundla hi ku hunguta mahungu eka 
lava nga na xiave na munhu wa vunharhu loyi a tshembhekeke. Nkoka wa ku tivisa 
tithiranzekixini hinkwato erivaleni a swi katsi endlelo leri, kambe xihundla xi nga ha va kona 
hi ku tsema nkhuluko wa mahungu ku va wu humelela: hi ku hlayisa swikhiya swa mani na 
mani swi tumberile. Mani na mani a nga vona leswaku un’wana u rhumele wun’wana 
ntsengo wo karhi, kambe handle ka mahungu lama hlanganisaka thiranzekixini eka 
wun’wana na wun’wana. Leswi swi fana na levhele ya mahungu lama humesiwaka hi 
mixaviselano ya xitoko (stock exchanges), laha nkarhi na sayizi ya mubindzuri wun’we, 
"thepi", yi vekiwaka erivaleni, kambe ku nga hlayiwi leswaku ivamani lava nga na xiave.

![](./privacy.svg)

Tanihi xisirheleri xa firewall, phere ya khiya yi fanele ku tirhisiwa eka thiranzekixini yin’wana 
na yin’wana ku endlela leswaku yi nga hlanganisiwi na n’winyi wa ntolovelo. Ku hlanganisa 
kun’wana a ku papalateki na tithiranzekixini ta andziso, leswi paluxaka leswaku inphuti ya 
tona i ya n’winyi wun’we.  Nxungeto hi leswaku n’winyi wa khiya wa paluxiwa, ku 
hlanganisa ku nga paluxa tithiranzekixini letin’wana leswaku i ta n’winyi wun’we. 

## Mikhakhuleto

Hi languta xiyimo lexi muhlaseli a nga ringetaka ku endla nketani yin’wana leyi nga 
tshembheka yo hatlisa ku tlula tin’wana. Hambi loko leswi swi fikeleriwa, a swi humeseli 
sisteme ehandle ku cinciwa hi muhlaseli, ku fana na ku timbuluxa nkoka wa moya wo 
vevuka kumbe ku teka mali leyi a yi nga ri ya muhlaseli. Tinodi a ti nge amukeli 
thiranzekixini leyi nga riki yona tanihi hakelo, tinodi to tshembheka a ti nge amukeli buloko 
leyi nga na tona. Muhlaseli a nga ringeta ku cinca yin’we hi tithiranzekixini ta yena ku vuyisa 
mali leyi a ha ku yi tirhisaka.

Mphikizano exikarhi ka nketani yo tshembheka na nketani ya muhlaseli swi na 
swihlawulekisi swa Binomial Random Walk. Mhangu ya ku humelelai nketani yo 
tshembheka leyi ndlandlamuxiwaka hi buloko yin’we, ku engetela hi +1, na ku hluleka ma 
mhangu loku nga nketani ya muhlaseli loku ndlandlamuxiwaka hi buloko yin’we, ku 
hungutiwa ka vangwa hi -1.

Muhlaseli swa endleka a kuma leswi nga sala swa xiphiqo xa Gambler's Ruin. A hi nge 
mugembuli loyi a nga riki na swo xava swo tala u sungulela hansi ku tlanga hi tinomboro leti 
nga riki na makumu eka ku ringeteka ku fika nhlayo yo fana na ya le masunguleni. Hi nga 
khakhuleta ku ringanyeta leswaku a nge fikeleli nhlayo yo fana na ya le masunguleni, 
loko muhlaseli a hlangana na nketani yo tshembheka, hi ndlela leyi[8] : 

<math xmlns="http://www.w3.org/1998/Math/MathML" display="block">
  <mtable columnalign="right center left" rowspacing="3pt" columnspacing="0 thickmathspace" displaystyle="true">
    <mtr>
      <mtd>
        <mstyle mathsize="1.2em">
          <mi>p</mi>
        </mstyle>
      </mtd>
      <mtd>
        <mi></mi>
        <mo>=</mo>
      </mtd>
      <mtd>
        <mtext>&#xA0;vukoteki bya nodi yo tshembheka ku kuma buloko leyi landzelaka ya bloko ya</mtext>
      </mtd>
    </mtr>
    <mtr>
      <mtd>
        <mstyle mathsize="1.2em">
          <mi>q</mi>
        </mstyle>
      </mtd>
      <mtd>
        <mi></mi>
        <mo>=</mo>
      </mtd>
      <mtd>
        <mtext>&#xA0;nga ringana na ku va muhlaseli a kuma leswaku buloko ya</mtext>
      </mtd>
    </mtr>
    <mtr>
      <mtd>
        <mstyle mathsize="1.2em">
          <msub>
            <mi>q</mi>
            <mi>z</mi>
          </msub>
        </mstyle>
      </mtd>
      <mtd>
        <mi></mi>
        <mo>=</mo>
      </mtd>
      <mtd>
        <mrow>
          <mtext>&#xA0;swa endleka muhlaseli a nga pfuki a fikelerile eka tibuloko ta z  endzhaku ka &#xA0;</mtext>
          <mrow class="MJX-TeXAtom-ORD">
            <mi>z</mi>
          </mrow>
          <mtext>&#xA0;blocks behind</mtext>
        </mrow>
      </mtd>
    </mtr>
  </mtable>
</math>

<math xmlns="http://www.w3.org/1998/Math/MathML" display="block">
  <mstyle mathsize="1.2em">
    <msub>
      <mi>q</mi>
      <mi>z</mi>
    </msub>
    <mo>=</mo>
    <mrow>
      <mo>{</mo>
      <mtable rowspacing="4pt" columnspacing="1em">
        <mtr>
          <mtd>
            <mn>1</mn>
          </mtd>
          <mtd>
            <mrow class="MJX-TeXAtom-ORD">
              <mtext class="MJX-tex-mathit" mathvariant="italic">if</mtext>
            </mrow>
            <mspace width="thickmathspace" />
            <mi>p</mi>
            <mo>&#x2264;<!-- ≤ --></mo>
            <mi>q</mi>
          </mtd>
        </mtr>
        <mtr>
          <mtd>
            <mo stretchy="false">(</mo>
            <mi>q</mi>
            <mrow class="MJX-TeXAtom-ORD">
              <mo>/</mo>
            </mrow>
            <mi>p</mi>
            <msup>
              <mo stretchy="false">)</mo>
              <mi>z</mi>
            </msup>
          </mtd>
          <mtd>
            <mrow class="MJX-TeXAtom-ORD">
              <mtext class="MJX-tex-mathit" mathvariant="italic">if</mtext>
            </mrow>
            <mspace width="thickmathspace" />
            <mi>p</mi>
            <mo>&gt;</mo>
            <mi>q</mi>
          </mtd>
        </mtr>
      </mtable>
      <mo>}</mo>
    </mrow>
  </mstyle>
</math>

Nyika ku ringanyeta ka hina ka leswaku
<math xmlns="http://www.w3.org/1998/Math/MathML">
  <mi>p</mi>
  <mo>&#x003E;<!-- > --></mo>
  <mi>q</mi>
</math>
swa endleka ti ya ehansi tanihi leswi nhlayo ya 
tibuloko leti muhlaseli a nga ti fikelelaka yi tlakuka. Ku ri na ti odo ehenhla ka yena, loko a 
nga tluleli emahlweni hi nkateko ka ga ri na nkarhi, tichansi ta yena ti sungula ku va 
tintsongo hikuva u salela endzhaku. 

Sweswi hi swi teka ku muamukeri wa thiranzekixini yintshwa u fanele ku yima loko a nga 
se rhumea hikuva thiranzekixini a yi nge cinci. Hi swi teka ku muhlaseli loyi a lavaka ku 
endla leswaku muamukeri a tshembha leswaku u n’wi hakerile nkarhi nyana, kutani swi 
cinca ku hakela ku vuya eka yena endzhaku ka ku va nkarhi wu hundzile. Ku amukela 
ku ta lemukisiwa loko ku humelela, kambe murhumeli u tshembha leswaku nkarhi wu 
hundzile.

Muamukeri u ta endla khiya rintshwa no nyika khiya ra mani na mani eka murhumeri 
endzhaku ka nkarhi nyana ku nga se sayiniwa. Leswi swi sivela leswaku murhumeli a 
lulamisa nketani emahlweni ka tibuloko ta nkarhi hi ku tirhana na yona ku ya emahlweni, 
kutani a endla thiranzekixini eka nkarhi wolowo. Loko se thiranzekixini yi rhumeriwile, ku 
nga tshembheki ka murhumeri ku sungula ku tirha hi xihundla eka nketani yo longoloka leyi 
nga na vhexini yin’wana ya thiranzekixini ya yena. 

Muamukeli u rindza ku fika thiranzekixini yi ngeteliwa eka buloko naswona tibuloko ta z  ti 
hlanganisiwile endzhaku ka yona. A nga swi tivi leswau ntsengo wo lulama i wo ya 
emahlweni ku va muhlaseli a wu endla, kambe swi tekiwa leswaku buloko yo tshembheka 
yi teke nhlayo-xikarhi ya nkarhi lowu languteliweke hi buloko, ku ya emahlweni loku nga 
endliwa hi muhlaseli, vuswikoti bya muhlaseli byi ta hangalasiwa tanihi Chefu leyi nga na 
nkoka lowu languteliweke: 

<math xmlns="http://www.w3.org/1998/Math/MathML" display="block">
  <mstyle mathsize="1.2em">
    <mi>&#x03BB;<!-- λ --></mi>
    <mo>=</mo>
    <mi>z</mi>
    <mfrac>
      <mi>q</mi>
      <mi>p</mi>
    </mfrac>
  </mstyle>
</math>

Ku kuma ku ehleketelela ka muhlaseli loku a nga ku fikelelaka, hi fanele ku andzisa Chefu 
ya le makumu ka ntsengo wun’wana na wun’wana wa ku ya emahlweni loku a nga ku 
endlaka hi ku ehleketelela ka leswaku u ta fikelela eka poyinti yaleyo: 

<math xmlns="http://www.w3.org/1998/Math/MathML" display="block">
  <mstyle mathsize="1.2em">
    <munderover>
      <mo>&#x2211;<!-- ∑ --></mo>
      <mrow class="MJX-TeXAtom-ORD">
        <mi>k</mi>
        <mo>=</mo>
        <mn>0</mn>
      </mrow>
      <mrow class="MJX-TeXAtom-ORD">
        <mi mathvariant="normal">&#x221E;<!-- ∞ --></mi>
      </mrow>
    </munderover>
    <mfrac>
      <mrow>
        <msup>
          <mi>&#x03BB;<!-- λ --></mi>
          <mi>k</mi>
        </msup>
        <msup>
          <mi>e</mi>
          <mrow class="MJX-TeXAtom-ORD">
            <mo>&#x2212;<!-- − --></mo>
            <mi>&#x03BB;<!-- λ --></mi>
          </mrow>
        </msup>
      </mrow>
      <mrow>
        <mi>k</mi>
        <mo>!</mo>
      </mrow>
    </mfrac>
    <mo>&#x22C5;<!-- ⋅ --></mo>
    <mrow>
      <mo>{</mo>
      <mtable rowspacing="4pt" columnspacing="1em">
        <mtr>
          <mtd>
            <mo stretchy="false">(</mo>
            <mi>q</mi>
            <mrow class="MJX-TeXAtom-ORD">
              <mo>/</mo>
            </mrow>
            <mi>p</mi>
            <msup>
              <mo stretchy="false">)</mo>
              <mrow class="MJX-TeXAtom-ORD">
                <mo stretchy="false">(</mo>
                <mi>z</mi>
                <mo>&#x2212;<!-- − --></mo>
                <mi>k</mi>
                <mo stretchy="false">)</mo>
              </mrow>
            </msup>
          </mtd>
          <mtd>
            <mrow class="MJX-TeXAtom-ORD">
              <mtext class="MJX-tex-mathit" mathvariant="italic">if</mtext>
            </mrow>
            <mspace width="thickmathspace" />
            <mi>k</mi>
            <mo>&#x2264;<!-- ≤ --></mo>
            <mi>z</mi>
          </mtd>
        </mtr>
        <mtr>
          <mtd>
            <mn>1</mn>
          </mtd>
          <mtd>
            <mrow class="MJX-TeXAtom-ORD">
              <mtext class="MJX-tex-mathit" mathvariant="italic">if</mtext>
            </mrow>
            <mspace width="thickmathspace" />
            <mi>k</mi>
            <mo>&gt;</mo>
            <mi>z</mi>
          </mtd>
        </mtr>
      </mtable>
      <mo>}</mo>
    </mrow>
  </mstyle>
</math>

Ku lulamisa nakambe ku papalata nkomiso wa ncila lowu nga riki na makumu wa 
vuhangalasi… 

<math xmlns="http://www.w3.org/1998/Math/MathML" display="block">
  <mstyle mathsize="1.2em">
    <mn>1</mn>
    <mo>&#x2212;<!-- − --></mo>
    <munderover>
      <mo>&#x2211;<!-- ∑ --></mo>
      <mrow class="MJX-TeXAtom-ORD">
        <mi>k</mi>
        <mo>=</mo>
        <mn>0</mn>
      </mrow>
      <mrow class="MJX-TeXAtom-ORD">
        <mi>z</mi>
      </mrow>
    </munderover>
    <mfrac>
      <mrow>
        <msup>
          <mi>&#x03BB;<!-- λ --></mi>
          <mi>k</mi>
        </msup>
        <msup>
          <mi>e</mi>
          <mrow class="MJX-TeXAtom-ORD">
            <mo>&#x2212;<!-- − --></mo>
            <mi>&#x03BB;<!-- λ --></mi>
          </mrow>
        </msup>
      </mrow>
      <mrow>
        <mi>k</mi>
        <mo>!</mo>
      </mrow>
    </mfrac>
    <mrow>
      <mo>(</mo>
      <mrow>
        <mn>1</mn>
        <mo>&#x2212;<!-- − --></mo>
        <mo stretchy="false">(</mo>
        <mi>q</mi>
        <mrow class="MJX-TeXAtom-ORD">
          <mo>/</mo>
        </mrow>
        <mi>p</mi>
        <msup>
          <mo stretchy="false">)</mo>
          <mrow class="MJX-TeXAtom-ORD">
            <mo stretchy="false">(</mo>
            <mi>z</mi>
            <mo>&#x2212;<!-- − --></mo>
            <mi>k</mi>
            <mo stretchy="false">)</mo>
          </mrow>
        </msup>
      </mrow>
      <mo>)</mo>
    </mrow>
  </mstyle>
</math>

Ku cinciwa ka Khodi ya C… 

```c
#include 
double AttackerSuccessProbability(double q, int z)
{
	double p = 1.0 - q;
	double lambda = z * (q / p);
	double sum = 1.0;
	int i, k;
	for (k = 0; k <= z; k++)
	{
		double poisson = exp(-lambda);
		for (i = 1; i <= k; i++)
			poisson *= lambda / i;
		sum -= poisson * (1 - pow(q / p, z - k));
	}
	return sum;
}
```

Ku tirhaniwa na mimbuyelo yin’wana, hi vona ku ya ehansi ka xiseketelo xa z.

```
q=0.1
z=0    P=1.0000000
z=1    P=0.2045873
z=2    P=0.0509779
z=3    P=0.0131722
z=4    P=0.0034552
z=5    P=0.0009137
z=6    P=0.0002428
z=7    P=0.0000647
z=8    P=0.0000173
z=9    P=0.0000046
z=10   P=0.0000012

q=0.3
z=0    P=1.0000000
z=5    P=0.1773523
z=10   P=0.0416605
z=15   P=0.0101008
z=20   P=0.0024804
z=25   P=0.0006132
z=30   P=0.0001522
z=35   P=0.0000379
z=40   P=0.0000095
z=45   P=0.0000024
z=50   P=0.0000006
```

Ku tirhana na P ehansi ka 0.1%... 

```
P < 0.001
q=0.10   z=5
q=0.15   z=8
q=0.20   z=11
q=0.25   z=15
q=0.30   z=24
q=0.35   z=41
q=0.40   z=89
q=0.45   z=340
```

## Mahetelelo

Hi ringanyetile sisteme ya tithiranzekixini ta xielekitironiki handle ka tshembho. Hi sungule hi 
rimba ra ntolovelo ra tikhoyini leti nga endliwa hi misayino ya xidijitali, handle ko lulamisela hi 
vulawuri bya vun’winyi, kambe ya hela handle ka ndlela yo hakela hi ka mbirhi. Ku lulamisa 
leswi, hi bumabumela ku tirhisiwa ka netiweke ya tintangha hi ku tirhisa vumbhoni bya ntirho 
ku rhikhoda matimu ya thirhanzekixini ya mani na mani leyi hatlaka yi endla leswaku muhlaseli 
a cinca loko tinodi to tshembheka ti lawula matimba ya majorothi ya CPU. Netiweke i ndlela 
yo olova leyi nga vumbiwangiki. Tinodi ti tirha xikan’we hi vuhlanganisi. A ti bohi ku 
boxiwa, hikuva mahungu a ma fambisiwi ku ya eka ndhawu yo karhi naswona ma fanele 
ku dilivhariwa hi ndlela yo antswa. Tinodi ti nga tshika kumbe ti joyina nakambe netiweke 
hi ku tsakela ka tona, ku amukela nketani ya vumbhoni bya ntirho wa leswi nga humelela 
loko ti ngfa ri kona. Ti vhota na matimba ya CPU, ti hlamusela ku amukela ka ton aka 
tibuloko ta xiviri to ti ndlandlamuxa no alela tibuloko ta xiviri hi ku alela ntirho wa tona. 
Milawu leyi lavekaka na tihakelo swi nga boheleriwa eka Endlelo lera ntwanano.

## References

1. W. Dai, ["b-money,"](https://nakamotoinstitute.org/b-money/) [http://www.weidai.com/bmoney.txt](http://www.weidai.com/bmoney.txt), 1998.
2. H. Massias, X.S. Avila, and J.-J. Quisquater, ["Design of a secure timestamping service with minimal trust requirements,"](https://nakamotoinstitute.org/secure-timestamping-service.pdf) In 20th Symposium on Information Theory in the Benelux, May 1999.
3. S. Haber, W.S. Stornetta, ["How to time-stamp a digital document,"](https://nakamotoinstitute.org/time-stamp-digital-document.pdf) In Journal of Cryptology, vol 3, no 2, pages 99-111, 1991.
4. D. Bayer, S. Haber, W.S. Stornetta, ["Improving the efficiency and reliability of digital time-stamping,"](https://nakamotoinstitute.org/improving-time-stamping.pdf) In Sequences II: Methods in Communication, Security and Computer Science, pages 329-334, 1993.
5. S. Haber, W.S. Stornetta, ["Secure names for bit-strings,"](https://nakamotoinstitute.org/secure-names-bit-strings.pdf) In Proceedings of the 4th ACM Conference on Computer and Communications Security, pages 28-35, April 1997.
6. A. Back, ["Hashcash - a denial of service counter-measure,"](https://nakamotoinstitute.org/hashcash.pdf) ][http://www.hashcash.org/papers/hashcash.pdf](http://www.hashcash.org/papers/hashcash.pdf), 2002.
7. R.C. Merkle, ["Protocols for public key cryptosystems,"](https://nakamotoinstitute.org/public-key-cryptosystems.pdf) In Proc. 1980 Symposium on Security and Privacy, IEEE Computer Society, pages 122-133, April 1980.
8. W. Feller, ["An introduction to probability theory and its applications,"](https://nakamotoinstitute.org/introduction-probability-theory-vol-i.pdf) 1957.