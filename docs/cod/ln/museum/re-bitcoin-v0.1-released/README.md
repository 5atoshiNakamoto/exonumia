# Re: Bitkoin v0.1 Ebimi

by Hal Finney [2009/01/11](https://web.archive.org/web/20190712071421/https://www.mail-archive.com/cryptography@metzdowd.com/msg10152.html)

<LanguageDropdown/>

Satoshi Nakamoto akomi boye:

> Bitkoin ebimi, sisteme yako tambwisa misolo na kati ya baninga (pair-a-pair) na nzela ya lotiliki pe
> inteleneti pona kopekisa kanyaka pe kofutisama mbala na mbala. Bonsomi na yango eyebana, eza na
> servere n’a mokambi to mokonzi (mokambi/motambwisi) te.
>
> Tala bitcoin.org pona bilili.
>
> Nzela n’ango ezali awa:
> http://downloads.sourceforge.net/bitcoin/bitcoin-0.1.0.rar


Longonya na Satoshi po na ndenge kobimisa version alpha oyo. Nako meka yango na lombango penza.

> Motango nyoso ya mabanga ya Bitkoin ekozala 21 000 000 piece. Eko kabolama na
ba noeud ya rezo tango eko sala maboke maboke, pe motango wana eko kita na
kati kati na sima ya mibu 4.
>
> Na mibu 4 ya liboso: ba piece 10 500 000  
> mibu 4 oyo ezo landa: 5 250 000  
> mibu 4 oyo ezo landa: 2 625 000  
> mibu 4 oyo ezo landa: 1 312 500 bongo na bongo… 

Eza na tina monene koyeba ‘te sistemi oyo ekelami pona kondima kosala kaka motango songolo ya
mabanga ya Bitkoin po na libela na libela. Emonani penza ‘te mikolo ezoya ekozala mwa pasi pona
kozwa ata libanga moko kaka.

Likama pona misolo nyoso oyo ebimi sika ezali koluka ndenge nini yako pesa yango motuya. Ata soki
tokangi miso na ndenge ‘te na ebandeli bato ebele bako boya kondima kosalela yango, ezalaka kaka pasi
kozwa tina yako ndimisa bato motuya oyo eza ya pamba te pona na libanga moko na moko.

Neti kaka mwa likanisi ya maseki, kanisa ‘te Bitkoin esimbi pe ekomi sisteme makasi oyo mokili mobimba
bako salela pona kofuta (kosomba pe koteka). Na sima, soki osangisi motuya na yango nyoso esika moko
pe ekokani na motuya ya m=nkita ya molongo mobimba. Na likolo likolo, baloka ‘te bomengo nyoso ya
mabota nyoso ya mokili ezali kobanda 100 000 tii 300 000 milliars ya ba dollars ya Amerika. Na ba
mabanga 20 000 000 pamba, motuya ya libanga moko eko koma 10 000 000 ya dollars ya Ameka.

Na boye, ndenge yako bimisa mabanga lelo na mwa tango ya moke kaka na nzela ya mashini ya
odinatele eza libaku malamu, n’a matabisi ya 100 000 000 po na moko (1) kaka! Atako eza pasi pona
Bitkoin esimba pee longa na ndenge wana, ekozala nde 100 000 000 kotelemela 1? Kanisa malamu
malamu…

Hal

---------------------------------------------------------------------
The Cryptography Mailing List
Unsubscribe by sending "unsubscribe cryptography" to majord...@metzdowd.com

